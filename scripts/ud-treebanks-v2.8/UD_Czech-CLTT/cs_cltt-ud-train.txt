ČÁST PRVNÍ PŘEDMĚT ÚPRAVY A PŮSOBNOST §_1 Tato vyhláška zapracovávqá příslušné
předpisy Evropské unie a upravuje: a) rozsah a způsob sestavování účetní
závěrky; uspořádání, označování a obsahové vymezení položek majetku a jiných
aktiv, závazků a jiných pasiv v účetní závěrce; uspořádání, označování a
obsahové vymezení nákladů, výnosů a výsledků hospodaření v účetní závěrce;
uspořádání a obsahové vymezení vysvětlujících a doplňujících informací v příloze
v účetní závěrce; uspořádání, označování a obsahové vymezení položek
konsolidované účetní závěrky; metody konsolidace účetní závěrky a postup
zahrnování účetních jednotek do konsolidačního celku; b) uspořádání a obsahové
vymezení přehledu o peněžních tocích a přehledu o změnách vlastního kapitálu;
směrnou účtovou osnovu; účetní metody; metody přechodu z daňové evidence podle
zvláštního zákona na účetnictví; c) metodu ocenění při pořízení souboru movitých
věcí se samostatným technicko-ekonomickým určením; d) metodu oceňování při
přeměně společnosti nebo družstva (dále jen „společnost“) podle zákona
upravujícího přeměny obchodních společností a družstev (dále jen „zákon o
přeměnách“), včetně úprav prováděných v rámci přeměn společnosti ke dni zápisu
do obchodního rejstříku s účinky od rozhodného dne; e) metodu sestavení
zahajovací rozvahy při přeměně společnosti; f) úpravy při přeshraniční přeměně
nebo převodu podniku; g) metodu ocenění při nabytí více než jedné složky majetku
převodem či přechodem, včetně možnosti použití způsobu oceňování podle
§_24_odst._3_písm._a)_bodu_1 v případě přeshraniční přeměny, vkladu nebo prodeje
podniku; h) ocenění majetku a závazků při přeměně společnosti včetně okamžiku
účtování o ocenění reálnou hodnotou. §_2 (1) Vyhláška se vztahuje na účetní
jednotky podle §_1_odst._2_písm._a)_a_b)_zákona, s výjimkou účetních jednotek
uvedených v odstavci 2, a na účetní jednotky podle
§_1_odst._2_písm._d)_až_h)_zákona. (2) Z účetních jednotek uvedených v odstavci
1 se tato vyhláška nevztahuje na účetní jednotky podle §_19a_zákona, pokud
zvláštní právní předpis nestanoví jinak, a na účetní jednotky, jejichž
účetnictví upravuje zvláštní právní předpis. Dále se tato vyhláška, s výjimkou
§_62_odst._2_až_5, nevztahuje na účetní jednotky podle §_23a_zákona. (3) Účetní
jednotky, které vedou účetnictví ve zjednodušeném rozsahu, a) tvoří opravné
položky a rezervy pouze podle zvláštních právních předpisů, a proto použijí
ustanovení §_16,_26,_31,_55_a_57 přiměřeně, b) neoceňují majetek a závazky
reálnou hodnotou podle §_27_zákona, s výjimkou přeměny bytových družstev, a
nepoužijí ustanovení §_14,_39, §_51_až_55, §_58,_60_a_69, v rozsahu v jakém
upravují oceňování majetku a závazků reálnou hodnotou, c) sestavují účetní
závěrku ve zjednodušeném rozsahu. ČÁST DRUHÁ ÚČETNÍ ZÁVĚRKA HLAVA I ROZSAH A
ZPŮSOB SESTAVOVÁNÍ ÚČETNÍ ZÁVĚRKY §_3 (1) Účetní závěrka účetních jednotek podle
§_2 zahrnuje rozvahu (bilanci), výkaz zisku a ztráty, přílohu a může zahrnout
přehled o peněžních tocích a přehled o změnách vlastního kapitálu. (2) V rozvaze
(bilanci) jsou uspořádány položky majetku a jiných aktiv, závazků a jiných
pasiv. Uspořádání a označování položek rozvahy (bilance) se stanoví v příloze
č._1 k této vyhlášce. (3) Ve výkazu zisku a ztráty jsou uspořádány položky
nákladů a výnosů a výsledku hospodaření. Uspořádání a označování položek výkazu
zisku a ztráty se stanoví v přílohách č._2_a_č._3 k této vyhlášce. (4) Příloha
vysvětluje a doplňuje informace obsažené v rozvaze (bilanci) a výkazu zisku a
ztráty. (5) Přehled o peněžních tocích je rozpisem vybraných položek majetku a
podává informaci o přírůstcích (příjmech) a úbytcích (výdajích) peněžních
prostředků a peněžních ekvivalentů v členění na provozní, investiční a finanční
činnost v průběhu účetního období. (6) Přehled o změnách vlastního kapitálu je
rozpisem položky „A. Vlastní kapitál“ z rozvahy (bilance) a podává informaci o
uspořádání jeho položek, které vyjadřují jeho celkovou změnu za účetní období.
(7) Účetní jednotky sestavují účetní závěrku podle §_18_odst._3_zákona v plném
rozsahu nebo ve zjednodušeném rozsahu. Zjednodušeným rozsahem se rozumí rozvaha
(bilance) v rozsahu podle §_4_odst._8, výkaz zisku a ztráty v rozsahu podle
§_4_odst._9 a příloha v rozsahu podle §_4_odst._10. §_4 (1) V rozvaze (bilanci)
a ve výkazu zisku a ztráty se položky podle příloh č._1,_č._2_a_č._3 k této
vyhlášce uvádějí odděleně a ve stanoveném pořadí. Další podrobnější členění
těchto položek lze provést za podmínky, že zůstane zachováno stanovené
uspořádání. (2) Položky rozvahy (bilance) a výkazu zisku a ztráty se označují
kombinací velkých písmen latinské abecedy, římských číslic a arabských číslic a
názvem položky; položky lze členit na podpoložky. Výpočtové položky se označují
znaménky „+“ a „*“. (3) Položky rozvahy (bilance) a položky výkazu zisku a
ztráty, které jsou vpředu označeny arabskou číslicí, mohou být sloučeny, a)
pokud nejde o významnou částku ve vztahu k povinnosti věrného a poctivého obrazu
předmětu účetnictví a finanční situace účetní jednotky, nebo b) pokud jejich
sloučení přispívá k větší srozumitelnosti informace a za podmínky, že sloučené
položky budou uvedeny jednotlivě v příloze. (4) V rozvaze (bilanci) za běžné
účetní období se uvádí výše aktiv podle jednotlivých položek neupravená o
opravné položky a oprávky (brutto), výše opravných položek a oprávek k nim se
vážícím (korekce) a výše aktiv snížená o opravné položky a oprávky (netto). (5)
Každá z položek rozvahy (bilance), z položek výkazu zisku a ztráty a z položek
přehledu o změnách vlastního kapitálu obsahuje též informaci o výši této položky
uvedené za bezprostředně předcházející účetní období (dále jen „minulé účetní
období“). V rozvaze (bilanci) se výše jednotlivých položek aktiv za minulé
účetní období uvádí snížená o opravné položky a oprávky (netto). V případě, že
informace uváděné za minulé a běžné účetní období nejsou srovnatelné, upraví se
informace za minulé účetní období s ohledem na významnost podle
§_19_odst._6_zákona. Každá úprava informací za minulé účetní období, popřípadě
ponechání nesrovnatelných informací se odůvodní v příloze. (6) Položky rozvahy
(bilance) a položky výkazu zisku a ztráty v nulové výši za minulé i běžné účetní
období se neuvádějí. (7) Účetní jednotky, které zahájí svoji podnikatelskou
činnost nebo vstoupí do likvidace v běžném účetním období, a účetní jednotky v
úpadku uvádějí v rozvaze (bilanci) namísto informací za minulé účetní období
údaje zahajovací rozvahy ke dni zahájení podnikatelské činnosti nebo ke dni
vstupu do likvidace anebo ke dni účinnosti rozhodnutí o úpadku. Ve výkazu zisku
a ztráty se informace za minulé účetní období neuvádějí. Toto pravidlo se
použije i v případě rozdělení a dále může být použito v případě fúze splynutím,
jakož i v dalších případech, kdy náklady na získání informace za minulé účetní
období jsou neúměrné jejímu významu. (8) Rozvaha (bilance) ve zjednodušeném
rozsahu zahrnuje pouze položky označené velkými písmeny latinské abecedy a
římskými číslicemi. (9) Výkaz zisku a ztráty ve zjednodušeném rozsahu zahrnuje
pouze položky označené velkými písmeny latinské abecedy a římskými číslicemi a
výpočtové položky. (10) Účetní jednotky, které vedou účetnictví ve zjednodušeném
rozsahu podle §_13a_zákona, a ostatní účetní jednotky, které mohou podle
§_18_odst._3_zákona sestavovat účetní závěrku ve zjednodušeném rozsahu,
sestavují přílohu nejméně v rozsahu obsahového vymezení podle
§_39_odst._1_až_10. (11) Účetní závěrka se sestavuje v peněžních jednotkách
české měny a jednotlivé položky se vykazují v celých tisících Kč. Účetní
jednotky s výší aktiv celkem (netto) deset miliard Kč a vyšší mohou vykazovat
jednotlivé položky v celých milionech Kč; tato skutečnost musí být uvedena ve
všech částech účetní závěrky. Položky „AKTIVA CELKEM“ (netto) a „PASIVA CELKEM“
se musí rovnat. Položka „***Výsledek hospodaření za účetní období“ uvedená ve
výkazu zisku a ztráty se musí rovnat položce „A. V. Výsledek hospodaření běžného
účetního období“ uvedené v rozvaze (bilanci). HLAVA II OBSAHOVÉ VYMEZENÍ
NĚKTERÝCH POLOŽEK ROZVAHY (BILANCE) §_5 Pohledávky za upsaný základní kapitál
Položka „A. Pohledávky za upsaný základní kapitál“ obsahuje pohledávky za
upisovateli, společníky a členy družstva plynoucí z povinnosti splatit vklad do
základního kapitálu a upsané nesplacené akcie. §_6 Dlouhodobý nehmotný majetek
(1) Položka „B.I. Dlouhodobý nehmotný majetek“ obsahuje zejména zřizovací
výdaje, nehmotné výsledky výzkumu a vývoje, software, ocenitelná práva a
goodwill s dobou použitelnosti delší než jeden rok a od výše ocenění určené
účetní jednotkou, s výjimkou goodwillu, a při splnění podmínek dále stanovených
a při splnění povinností stanovených zákonem, zejména respektováním principu
významnosti a věrného a poctivého zobrazení majetku. Dále obsahuje povolenky na
emise a preferenční limity. Dobou použitelnosti se rozumí doba, po kterou je
majetek využitelný pro současnou nebo uchovatelný pro další činnost nebo může
sloužit jako podklad nebo součást zdokonalovaných nebo jiných postupů a řešení
včetně doby ověřování nehmotných výsledků. (2) Za dlouhodobý nehmotný majetek se
dále považuje technické zhodnocení od částky stanovené zákonem o daních z
příjmů, a to při splnění povinností uvedených v odstavci 1: a) k jehož účtování
a odpisování je oprávněn nabyvatel užívacího práva k dlouhodobému nehmotnému
majetku, o kterém neúčtuje jako o majetku, b) drobného nehmotného majetku,
kterým se rozumí složky majetku vyjmenované v odstavci 1, pokud mají dobu
použitelnosti delší než jeden rok a účetní jednotka je nevykazuje v položce
„B.I. Dlouhodobý nehmotný majetek“, ale v nákladech. (3) Podle odstavce 1 jsou
a) zřizovacími výdaji souhrn výdajů vynaložených na založení účetní jednotky do
okamžiku jejího vzniku, zejména soudní a správní poplatky, výdaje na pracovní
cesty, odměny za zprostředkování a poradenské služby a nájemné. Zřizovací výdaje
se odpisují nejvýše po dobu pěti let. Zřizovacími výdaji nejsou zejména výdaje
na pořízení dlouhodobého majetku a zásob, na reprezentaci nebo výdaje
související s přeměnou společnosti nebo družstva, b) nehmotnými výsledky výzkumu
a vývoje a software takové výsledky a software, které jsou buď vytvořeny vlastní
činností k obchodování s nimi a nebo nabyty od jiných osob, c) ocenitelnými
právy zejména předměty průmyslového a obdobného vlastnictví, výsledky duševní
tvůrčí činnosti a práva podle zvláštních právních předpisů za podmínek
stanovených v písmenu b), d) goodwillem pro účely této vyhlášky kladný nebo
záporný rozdíl mezi oceněním podniku, nebo jeho části ve smyslu obchodního
zákoníku, nabytého zejména koupí, vkladem nebo oceněním majetku a závazků v
rámci přeměn společnosti a souhrnem jeho individuálně přeceněných složek majetku
sníženým o převzaté závazky. Goodwill se odpisuje rovnoměrně nejpozději do 60
měsíců od nabytí podniku nebo jeho části nebo od rozhodného dne přeměny do
nákladů. Záporný goodwill se odpisuje rovnoměrně nejpozději do 60 měsíců od
nabytí podniku nebo jeho části do výnosů, v případě přeměny společnosti se tento
goodwill odpisuje do nákladů od rozhodného dne přeměny. Účetní jednotka může
rozhodnout o době odpisování goodwillu nebo záporného goodwillu delší než 60
měsíců; tuto skutečnost účetní jednotka odůvodní v příloze v účetní závěrce, v
případě přeměny společnosti se tento goodwill odpisuje do výnosů od rozhodného
dne přeměny. O případnou následnou změnu kupní ceny podniku nebo jeho části se
upraví hodnota goodwillu nebo záporného goodwillu, a to beze změny doby
odpisování, e) povolenkami na emise bez ohledu na výši ocenění: 2. jednotky
snížení emisí a ověřeného snížení emisí z projektových činností, 1. povolenky na
emise skleníkových plynů a povolenky na emise způsobené letectvím, 3. jednotky
přiděleného množství, f) preferenčními limity zejména individuální referenční
množství mléka, individuální produkční kvóty a individuální limit prémiových
práv bez ohledu na výši ocenění; u prvního držitele pouze v případě, pokud by
náklady na získání informace o jejich ocenění reprodukční pořizovací cenou
nepřevýšily její významnost. (4) Věci vzniklé při pořizování dlouhodobého
nehmotného majetku, zejména prototypy, modely a vzorky, pokud nejsou vyřazeny
například z důvodu prodeje nebo likvidace, se v případě dalšího využití ve
vlastní činnosti zaúčtují na příslušný majetkový účet. V případě variantního
postupu při pořizování dlouhodobého nehmotného majetku nebo jeho části jsou
součástí ocenění dlouhodobého nehmotného majetku všechna variantní řešení. (5)
Položka „B.I.6. Jiný dlouhodobý nehmotný majetek“ obsahuje dlouhodobý nehmotný
majetek nevykazovaný v ostatních položkách dlouhodobého nehmotného majetku,
zejména povolenky na emise a preferenční limity. (6) Položka „B.I.7. Nedokončený
dlouhodobý nehmotný majetek“ obsahuje pořizovaný dlouhodobý nehmotný majetek po
dobu jeho pořizování do uvedení do stavu způsobilého k užívání. (7) Položka
„B.I.8. Poskytnuté zálohy na dlouhodobý nehmotný majetek“ obsahuje krátkodobé a
dlouhodobé zálohy poskytnuté na pořízení dlouhodobého nehmotného majetku. (8)
Dlouhodobým nehmotným majetkem se stává pořizovaný majetek uvedený do stavu
způsobilého k užívání, kterým se rozumí dokončení pořizovaného majetku a splnění
stanovených funkcí a povinností stanovených právními předpisy pro jeho užívání.
Obdobně se postupuje v případě technického zhodnocení. (9) Dlouhodobým nehmotným
majetkem nejsou zejména znalecké posudky, průzkumy trhu, plány rozvoje, návrhy
propagačních a reklamních akcí, certifikace systému jakosti a software pro
řízení technologií nebo pro zařízení, která bez tohoto software nemohou
fungovat. Dále může účetní jednotka rozhodnout, že dlouhodobým nehmotným
majetkem nejsou zejména technické audity a energetické audity, lesní hospodářské
plány a plány povodí. §_7 Dlouhodobý hmotný majetek (1) Položka „B.II.1.
Pozemky“ obsahuje pozemky bez ohledu na výši ocenění, pokud nejsou zbožím
(§_9_odst._5). (2) Položka „B.II.2. Stavby“ obsahuje bez ohledu na výši ocenění
a dobu použitelnosti a) stavby včetně budov, důlní díla a důlní stavby pod
povrchem, vodní díla a další stavební díla podle zvláštních právních předpisů,
b) otvírky nových lomů, pískoven a hlinišť, c) technické rekultivace, pokud
zvláštní právní předpis nestanoví jinak, d) byty a nebytové prostory vymezené
jako jednotky podle zvláštního právního předpisu. (3) Položka „B.II.3.
Samostatné movité věci a soubory movitých věcí“ obsahuje a) předměty z drahých
kovů bez ohledu na výši ocenění, b) samostatné movité věci a soubory movitých
věcí se samostatným technicko-ekonomickým určením s dobou použitelnosti delší
než jeden rok a od výše ocenění určené účetní jednotkou, a to při splnění
povinností stanovených zákonem, zejména respektováním principu významnosti a
věrného a poctivého zobrazení majetku. Samostatné movité věci a soubory movitých
věcí se samostatným technicko-ekonomickým určením s dobou použitelnosti delší
než jeden rok nevykázané v položce „B.II.3. Samostatné movité věci a soubory
movitých věcí“ se považují za drobný hmotný majetek, o kterém účetní jednotka
účtuje jako o zásobách. (4) Položka „B.II.4. Pěstitelské celky trvalých porostů“
obsahuje a) ovocné stromy nebo ovocné keře vysázené na souvislém pozemku o
výměře nad 0.25 hektaru v hustotě nejméně 90 stromů nebo 1000 , keřů na b) 1
trvalý hektarporost vinic a chmelnic bez nosných konstrukcí. (5) Položka
„B.II.5. Dospělá zvířata a jejich skupiny“ obsahuje dospělá zvířata a jejich
skupiny (například stáda, hejna), s dobou použitelnosti delší než jeden rok a od
výše ocenění určené účetní jednotkou, a to při splnění povinností stanovených
zákonem, zejména respektováním principu významnosti a věrného a poctivého
zobrazení majetku. O dospělých zvířatech a jejich skupinách s dobou
použitelnosti delší než jeden rok nevykázaných v položce „B.II.5. Dospělá
zvířata a jejich skupiny“ se účtuje jako o zásobách. (6) Položka „B.II.6. Jiný
dlouhodobý hmotný majetek“ obsahuje bez ohledu na výši ocenění a) ložiska
nevyhrazeného nerostu nebo jejich části koupené nebo nabyté vkladem jako součást
pozemku po 1. lednu 1997 v rozsahu vymezeném geologickým průzkumem a za podmínky
stanovené v §_56_odst._2_písm._d)_a_odst._4, b) umělecká díla, která nejsou
součástí stavby, sbírky, movité kulturní památky, předměty kulturní hodnoty a
obdobné movité věci stanovené zvláštními právními předpisy, popřípadě jejich
soubory. (7) Položka „B.II.2. Stavby“ a položka „B.II.3. Samostatné movité věci
a soubory movitých věcí“ dále obsahuje technické zhodnocení a) k jehož účtování
a odpisování je oprávněna jiná účetní jednotka než vlastník majetku, a to od
částky stanovené zákonem o daních z příjmů, b) drobného hmotného majetku od
částky technického zhodnocení stanovené zákonem o daních z příjmů. (8) Položka
„B.II.7. Nedokončený dlouhodobý hmotný majetek“ obsahuje pořizovaný dlouhodobý
hmotný majetek po dobu jeho pořizování do uvedení do stavu způsobilého k
užívání. (9) Položka „B.II.8. Poskytnuté zálohy na dlouhodobý hmotný majetek“
obsahuje krátkodobé a dlouhodobé zálohy poskytnuté na pořízení dlouhodobého
hmotného majetku. (10) Položka „B.II.9. Oceňovací rozdíl k nabytému majetku“
obsahuje kladný (aktivní) nebo záporný (pasivní) rozdíl mezi oceněním podniku
nebo jeho části nabytého zejména koupí, vkladem nebo oceněním majetku a závazků
v rámci přeměn společnosti a souhrnem ocenění jeho jednotlivých složek majetku v
účetnictví účetní jednotky prodávající, vkládající, zanikající nebo rozdělované
odštěpením sníženým o převzaté závazky. Aktivní oceňovací rozdíl k nabytému
majetku se odpisuje rovnoměrně 180 měsíců od nabytí podniku nebo jeho části do
nákladů, v případě přeměny společnosti se tento oceňovací rozdíl k nabytému
majetku odpisuje do nákladů od rozhodného dne přeměny. Pasivní oceňovací rozdíl
k nabytému majetku se odpisuje rovnoměrně 180 měsíců od nabytí podniku nebo jeho
části do výnosů, v případě přeměny společnosti se tento oceňovací rozdíl k
nabytému majetku odpisuje do výnosů od rozhodného dne přeměny. Pokud nejsou
součástí nabytého majetku, ke kterému je tvořen oceňovací rozdíl, aktiva s dobou
použitelnosti delší než 15 let, účetní jednotka může rozhodnout o době
odpisování aktivního nebo pasivního oceňovacího rozdílu kratší než 180 měsíců;
tuto skutečnost účetní jednotka odůvodní v příloze v účetní závěrce. Neodepsaná
část aktivního nebo pasivního oceňovacího rozdílu k nabytému majetku se
jednorázově odepíše při vyřazení poslední složky dlouhodobého nehmotného nebo
hmotného majetku. O případnou následnou změnu kupní ceny podniku nebo jeho části
se upraví hodnota aktivního nebo pasivního oceňovacího rozdílu k nabytému
majetku, a to beze změny doby odpisování. (11) Dlouhodobým hmotným majetkem se
stávají pořizované věci uvedené do stavu způsobilého k užívání, kterým se rozumí
dokončení věci a splnění technických funkcí a povinností stanovených zvláštními
právními předpisy pro užívání (způsobilost k provozu). Obdobně se postupuje v
případě technického zhodnocení. Toto ustanovení se nepoužije v případě nabytých
věcí, které před nabytím byly uvedeny do stavu způsobilého k užívání a
nevyžadují montáž u nabyvatele. §_8 Dlouhodobý finanční majetek (1) Položka
„B.III.3. Ostatní dlouhodobé cenné papíry a podíly“ obsahuje zejména podíly,
které nepředstavují podíl v ovládaných osobách nebo podíl v účetních jednotkách
pod podstatným vlivem, dluhové cenné papíry, u nichž má účetní jednotka záměr a
schopnost držet je do splatnosti, a dále ostatní dlouhodobé cenné papíry, u
nichž zpravidla v okamžiku pořízení není znám záměr účetní jednotky. Dluhovým
cenným papírem se pro účely této vyhlášky rozumí cenný papír úvěrové povahy,
například dluhopis s pevnou úrokovou sazbou, dluhopis, kdy je úrokový výnos
stanoven rozdílem mezi jmenovitou hodnotou a jeho nižším emisním kursem, a
směnka. (2) Položka „B.III.4. Půjčky a úvěry - ovládaná nebo ovládající osoba,
podstatný vliv“ obsahuje zejména poskytnuté dlouhodobé půjčky a úvěry ovládaným
osobám a účetním jednotkám pod podstatným vlivem, poskytnuté dlouhodobé půjčky a
úvěry mezi ovládanými osobami a účetními jednotkami pod podstatným vlivem a
poskytnuté dlouhodobé půjčky a úvěry ovládajícím osobám a účetním jednotkám
uplatňujícím podstatný vliv. (3) Položka „B.III.5. Jiný dlouhodobý finanční
majetek“ obsahuje zejména poskytnuté dlouhodobé půjčky a úvěry, pokud nejsou
vykázány v položce „B.III.4. Půjčky a úvěry - ovládaná nebo ovládající osoba,
podstatný vliv“ a drahé kovy a kameny, případně předměty z drahých kovů a
kamenů, pokud nejsou vykazovány v položce „B.II. Dlouhodobý hmotný majetek“ nebo
„C.I. Zásoby“. (4) Položka „B.III.7. Poskytnuté zálohy na dlouhodobý finanční
majetek“ obsahuje krátkodobé a dlouhodobé zálohy poskytnuté na pořízení
dlouhodobého finančního majetku. §_9 Zásoby (1) Položka „C.I.1. Materiál“
zejména obsahuje a) suroviny, to je základní materiál, které při výrobním
procesu přecházejí zcela nebo zčásti do výrobku a tvoří jeho podstatu, b)
pomocné látky, které přecházejí také přímo do výrobku, netvoří však jeho
podstatu, například lak na výrobky, c) látky, kterých je zapotřebí pro zajištění
provozu účetní jednotky, například mazadla, palivo, čisticí prostředky, d)
náhradní díly včetně náhradních dílů určených k výměně komponenty, e) obaly a
obalové materiály, pokud nejsou účtovány jako dlouhodobý majetek nebo zboží, f)
další movité věci s dobou použitelnosti jeden rok a kratší bez ohledu na výši
ocenění, g) samostatné movité věci a soubory movitých věcí s dobou použitelnosti
delší než jeden rok, nevykázané v položce „B.II.3. Samostatné movité věci a
soubory movitých věcí“, považované za drobný hmotný majetek, o kterém účetní
jednotka účtuje jako o zásobách, h) pokusná zvířata. (2) Položka „C.I.2.
Nedokončená výroba a polotovary“ obsahuje a) produkty, které prošly jedním nebo
několika výrobními stupni a nejsou již materiálem, nejsou však dosud hotovým
výrobkem; tato položka rovněž obsahuje nedokončené činnosti, při nichž
nevznikají hmotné produkty, b) odděleně evidované produkty, to je polotovary,
které dosud neprošly všemi výrobními stupni a budou dokončeny nebo zkompletovány
do hotových výrobků v dalším výrobním procesu účetní jednotky. (3) Položka
„C.I.3. Výrobky“ obsahuje věci vlastní výroby určené k prodeji nebo ke spotřebě
uvnitř účetní jednotky. (4) Položka „C.I.4. Mladá a ostatní zvířata a jejich
skupiny“ obsahuje zvířata a jejich skupiny včetně jatečných zvířat, která nejsou
vykazována v položkách „B.II.5. Dospělá zvířata a jejich skupiny“, „C.I.1.
Materiál“ a „C.I.5. Zboží“. (5) Položka „C.I.5. Zboží“ obsahuje movité věci
včetně zvířat, nabyté za účelem prodeje, pokud účetní jednotka s těmito věcmi
obchoduje. Položka obsahuje dále výrobky vlastní výroby, které byly aktivovány a
předány do vlastních prodejen, a zvířata vlastního chovu, která dospěla, byla
aktivována a jsou určena k prodeji s výjimkou jatečných zvířat. Položka obsahuje
též nemovitosti, které účetní jednotka, jejímž předmětem činnosti je nákup a
prodej nemovitostí, nakupuje za účelem prodeje a sama je nepoužívá, nepronajímá
a neprovádí na nich technické zhodnocení. (6) Položka „C.I.6. Poskytnuté zálohy
na zásoby“ obsahuje krátkodobé a dlouhodobé zálohy poskytnuté na pořízení zásob.
(7) O zásobách se účtuje průběžně způsobem A nebo periodicky způsobem B. U
způsobu A se v průběhu účetního období účtuje s využitím účtů v účtové třídě 1
Zásoby. U způsobu B se v účtové třídě 1 Zásoby účtuje ke konci rozvahového dne
na základě stavu zásob podle evidence o zásobách. Způsob B mohou účetní jednotky
použít pouze v případě, že zajistí průkazné vedení evidence o zásobách tak, že
budou schopny prokázat v průběhu účetního období stav zásob včetně ocenění
těchto zásob podle zákona. §_10 Dlouhodobé pohledávky (1) Položka „C.II.
Dlouhodobé pohledávky“ obsahuje pohledávky, které v okamžiku, ke kterému je
účetní závěrka sestavena, mají dobu splatnosti delší než jeden rok, a odloženou
daňovou pohledávku. (2) Položka „C.II.1. Pohledávky z obchodních vztahů“
obsahuje u všech účetních jednotek zejména pohledávky z obchodních vztahů a
cenné papíry předané bance k eskontu. (3) Položka „C.II.2. Pohledávky - ovládaná
nebo ovládající osoba“ obsahuje pohledávky za ovládanými osobami, mezi
ovládanými osobami a za ovládajícími osobami, s výjimkou pohledávek vykazovaných
v jiných položkách. (4) Položka „C.II.3. Pohledávky - podstatný vliv“ obsahuje
pohledávky za účetními jednotkami pod podstatným vlivem, mezi účetními
jednotkami pod podstatným vlivem a pohledávky účetních jednotek pod podstatným
vlivem za účetními jednotkami uplatňujícími podstatný vliv, s výjimkou
pohledávek vykazovaných v jiných položkách. (5) Položka „C.II.4. Pohledávky za
společníky, členy družstva a za účastníky sdružení“ obsahuje pohledávky za
společníky, členy družstva a za účastníky sdružení, s výjimkou pohledávek
vykazovaných v jiných položkách. Obsahuje zejména pohledávky ve výši předepsané
úhrady ztráty a pohledávky za účastníky sdružení, které není právnickou osobou.
(6) Položka „C.II.5. Dlouhodobé poskytnuté zálohy“ obsahuje u všech účetních
jednotek poskytnuté dlouhodobé zálohy, s výjimkou záloh vykázaných v položkách
„B.I.8. Poskytnuté zálohy na dlouhodobý nehmotný majetek“, „B.II.8. Poskytnuté
zálohy na dlouhodobý hmotný majetek“, „B.III.7. Poskytnuté zálohy na dlouhodobý
finanční majetek“, „C.I.6. Poskytnuté zálohy na zásoby“ a „C.III.7. Krátkodobé
poskytnuté zálohy“. (7) Položka „C.II.6. Dohadné účty aktivní“ obsahuje částky
pohledávek stanovené například podle smluv, u kterých se očekává splatnost delší
než jeden rok, které nejsou doloženy veškerými potřebnými doklady, a tedy není
známa jejich přesná výše. (8) Položka „C.II.7. Jiné pohledávky“ obsahuje u všech
účetních jednotek zejména dlouhodobé pohledávky za zaměstnanci, pohledávky z
prodeje podniku nebo jeho části, pohledávky z pronájmu podniku nebo jeho části,
nakoupené opce, pohledávky z titulu náhrady mank a škod a dlouhodobé pohledávky
z vydaných dluhopisů. §_11 Krátkodobé pohledávky (1) Položka „C.III. Krátkodobé
pohledávky“ obsahuje pohledávky, které v okamžiku, ke kterému je účetní závěrka
sestavena, mají dobu splatnosti jeden rok a kratší. (2) Obsahové vymezení
jednotlivých položek krátkodobých pohledávek v položkách „C.III.1. Pohledávky z
obchodních vztahů“ až „C.III.4. Pohledávky za společníky, členy družstva a za
účastníky sdružení“, „C.III.7. Krátkodobé poskytnuté zálohy“ a „C.III.8. Dohadné
účty aktivní“ je obdobné obsahovému vymezení dlouhodobých pohledávek v položkách
„C.II.1. Pohledávky z obchodních vztahů“ až „C.II.4. Pohledávky za společníky,
členy družstva a za účastníky sdružení“, „C.II.5. Dlouhodobé poskytnuté zálohy“
a „C.II.6. Dohadné účty aktivní“ s odchylkami uvedenými v odstavcích 3, 4 a 5.
(3) Položka „C.III.2. Pohledávky - ovládaná nebo ovládající osoba“ obsahuje
kromě titulů uvedených v položce „C.II.2. Pohledávky - ovládaná nebo ovládající
osoba“ zejména poskytnuté půjčky a úvěry. (4) Položka „C.III.3. Pohledávky -
podstatný vliv“ obsahuje kromě titulů uvedených v položce „C.II.3. Pohledávky -
podstatný vliv“ zejména poskytnuté půjčky a úvěry. (5) Položka „C.III.4.
Pohledávky za společníky, členy družstva a za účastníky sdružení“ obsahuje kromě
titulů uvedených v položce „C.II.4. Pohledávky za společníky, členy družstva a
za účastníky sdružení“ zejména krátkodobé půjčky společníkům, členům družstva a
převod nákladů a výnosů mezi účastníky sdružení, které není právnickou osobou.
(6) Položka „C.III.6. Stát - daňové pohledávky“ obsahuje zejména pohledávky z
titulu přímých a nepřímých daní a uhrazených daňových záloh. Pokud účetní
jednotka podle §_16_odst._3 zaúčtuje rezervu na daň z příjmů, nevykáže položku
„C.III.6. Stát - daňové pohledávky“ v celkové výši, ale sníženou o
předpokládanou daň do výše uhrazených záloh na daň z příjmů. Účetní jednotka
popíše tuto skutečnost v příloze v účetní závěrce. (7) Položka „C.III.9. Jiné
pohledávky“ obsahuje kromě titulů uvedených v položce „C.II.7. Jiné pohledávky“
zejména pohledávky vkladatele z titulu vkladu do doby zápisu do obchodního
rejstříku a poskytnuté půjčky a úvěry, s výjimkou půjček a úvěrů vykazovaných v
položkách „C.III.2. Pohledávky - ovládaná nebo ovládající osoba“, „C.III.3.
Pohledávky - podstatný vliv“ a „C.III.4. Pohledávky za společníky, členy
družstva a za účastníky sdružení“. §_12 Krátkodobý finanční majetek (1) Položka
„C.IV.1. Peníze“ obsahuje zejména peníze v pokladně a ceniny, popřípadě peníze
na cestě vztahující se k této položce. (2) Položka „C.IV.2. Účty v bankách“
obsahuje zejména peněžní zůstatky na bankovních účtech, popřípadě peníze na
cestě vztahující se k této položce. Pokud banka umožňuje, aby byl ke konci
rozvahového dne vykázán pasivní zůstatek u běžného účtu, pak je tento zůstatek
obsahem položky „B.IV.2. Krátkodobé bankovní úvěry“. (3) Položka „C.IV.3.
Krátkodobé cenné papíry a podíly“ obsahuje zejména cenné papíry, které účetní
jednotka určila k obchodování s cílem dosahovat zisk z cenových rozdílů v
krátkodobém horizontu, nejvýše dvanáct měsíců, dluhové cenné papíry se
splatností jeden rok a kratší, u nichž má účetní jednotka úmysl a schopnost
držet je do splatnosti, a ostatní krátkodobé cenné papíry a podíly, u nichž
zpravidla v okamžiku pořízení není znám záměr účetní jednotky. Vykazují se zde i
nakoupené opční listy. §_13 Časové rozlišení v aktivech rozvahy (bilance) (1)
Položka „D.I. Časové rozlišení“ obsahuje tituly časového rozlišení, které mají
aktivní zůstatek. Hlediskem pro účtování a vykazování účetních případů časového
rozlišení je skutečnost, že jsou v okamžiku jejich účtování současně známy
jejich účel (věcné vymezení), částka a období, kterých se týkají. (2) Položka
„D.I.1. Náklady příštích období“ obsahuje výdaje, které se týkají nákladů
příštích účetních období. (3) Položka „D.I.2. Komplexní náklady příštích období“
obsahuje položky, které se týkají nákladů příštích účetních období a které se
souhrnně vztahují k danému účelu. (4) Položka „D.I.3. Příjmy příštích období“
obsahuje částky účetní jednotkou nepřijaté, které časově a věcně souvisejí s
výnosy běžného účetního období a nejsou účtovány přímo na účtech pohledávek za
právnickými a fyzickými osobami. §_14 Základní kapitál (1) Položka „A.I.1.
Základní kapitál“ obsahuje zapsaný základní kapitál obchodních společností,
zapsané i nezapsané kmenové jmění státních podniků, zapsaný i nezapsaný základní
kapitál družstev, základní kapitál obchodních společností povinně nezapisovaný.
Tato položka obsahuje též u fyzické osoby rozdíl mezi majetkem určeným k
podnikání a závazky plynoucími z podnikání při zohlednění účtování o reálných
hodnotách v příslušné položce vlastního kapitálu. (2) Položka „A.I.3. Změny
základního kapitálu“ obsahuje změny základního kapitálu vykazované příslušnými
obchodními společnostmi před zápisem změn základního kapitálu do obchodního
rejstříku. §_14a Kapitálové fondy (1) Položka „A.II.4. Oceňovací rozdíly z
přecenění při přeměnách společností“ obsahuje rozdíly mezi oceněním majetku a
závazků v účetnictví zanikající účetní jednotky nebo části účetní jednotky
rozdělované odštěpením a oceněním jmění při přeměně společnosti podle zákona o
přeměnách k rozvahovému dni pro ocenění. Pro účely této vyhlášky se rozvahovým
dnem pro ocenění rozumí den, k němuž byla sestavena účetní závěrka využitá pro
ocenění jmění posudkem znalce pro projekt přeměny společnosti. (2) Položka
„A.II.5. Rozdíly z přeměn společností“ obsahuje rozdíly z rozvahových operací
vzniklé například vyloučením vzájemných pohledávek a závazků nebo případné
rozdíly plynoucí například z vyloučení aktiv a pasiv, která se v souladu s
vyhláškou a zákonem nevykazují. Tato položka neobsahuje rozdíly z rozvahových
operací, které souvisejí se změnami ve vlastním kapitálu podle zvláštních
právních předpisů. (3) Položka „A.II.6. Rozdíly z ocenění při přeměnách
společností“ obsahuje u majetku a závazků, které byly vykázány v účetní závěrce
využité pro ocenění jmění pro projekt přeměny společnosti, oceňovací rozdíly,
které se vztahují k úbytkům tohoto majetku a závazků v období ode dne
následujícího po rozvahovém dni pro ocenění do rozhodného dne. §_15 Rezervní
fondy, nedělitelný fond a ostatní fondy ze zisku Položka „A.III. Rezervní fondy,
nedělitelný fond a ostatní fondy ze zisku“ obsahuje fondy vytvářené podle
obchodního zákoníku, popřípadě stanov, společenské smlouvy, zakladatelské
smlouvy, zakladatelské listiny nebo podle zákona o státním podniku. §_15a
Výsledek hospodaření minulých let Položka „A.IV.3. Jiný výsledek hospodaření
minulých let“ obsahuje rozdíly ze změn účetních metod a část odložené daně podle
§_59_odst._6. Dále obsahuje opravy v důsledku nesprávného účtování nebo
neúčtování o nákladech a výnosech v minulých účetních obdobích, pokud jsou
významné. Účetní jednotka popíše použití položky „A.IV.3. Jiný výsledek
hospodaření minulých let“ v příloze v účetní závěrce. §_16 Rezervy (1) Položka
„B.I. Rezervy“ obsahuje rezervy podle zvláštních právních předpisů, rezervu na
důchody a podobné závazky, rezervu na daň z příjmů a ostatní rezervy. (2)
Položka „B.I.2. Rezerva na důchody a podobné závazky“ se vykazuje, pokud účetní
jednotka vytváří tuto rezervu na základě povinnosti vyplácet zaměstnancům
důchody nebo podobné požitky uložené jí smlouvou nebo právním předpisem. (3)
Rezerva na daň z příjmů se vykazuje v případě, kdy okamžik sestavení účetní
závěrky předchází okamžiku řádného vyčíslení daně a zaúčtuje se ve výši
předpokládané daně. Účetní jednotka uvede položku „B.I.3. Rezerva na daň z
příjmů“ ve výši vytvořené rezervy snížené o uhrazené zálohy na daň z příjmů,
pokud jsou tyto zálohy nižší než předpokládaná daň. Pokud jsou tyto zálohy vyšší
nebo rovny předpokládané dani, účetní jednotka položku „B.I.3. Rezerva na daň z
příjmů“ neuvede. (4) Položka „B.I.4. Ostatní rezervy“ obsahuje zejména rezervu
na garanční opravy a rezervu na restrukturalizaci, kterou lze tvořit a čerpat
pouze na náklady nezbytně nutné k uskutečnění programu restrukturalizace, které
nesouvisí s pokračujícími aktivitami účetní jednotky. §_17 Dlouhodobé závazky
(1) Položka „B.II. Dlouhodobé závazky“ obsahuje závazky, které v okamžiku, ke
kterému je účetní závěrka sestavena, mají dobu splatnosti delší než jeden rok, a
odložený daňový závazek. (2) Položka „B.II.1. Závazky z obchodních vztahů“
obsahuje u všech účetních jednotek zejména závazky z obchodních vztahů, závazky
plynoucí ze směnek, prostřednictvím nichž má být placeno. (3) Položka „B.II.2.
Závazky - ovládaná nebo ovládající osoba“ obsahuje závazky k ovládaným osobám,
mezi ovládanými osobami a k ovládajícím osobám, které nejsou vykázány v
ostatních položkách. Obsahuje zejména závazky z dlouhodobých půjček a úvěrů. (4)
Položka „B.II.3. Závazky - podstatný vliv“ obsahuje závazky k účetním jednotkám
pod podstatným vlivem, mezi účetními jednotkami pod podstatným vlivem a závazky
účetních jednotek pod podstatným vlivem k účetním jednotkám uplatňujícím
podstatný vliv. Obsahuje zejména závazky z dlouhodobých půjček a úvěrů. (5)
Položka „B.II.4. Závazky ke společníkům, členům družstva a k účastníkům
sdružení“ obsahuje zejména dlouhodobé závazky z titulu poskytnutých půjček
společníky a závazky k účastníkům sdružení, které není právnickou osobou. (6)
Položka „B.II.6. Vydané dluhopisy“ obsahuje závazky emitenta z titulu vydaných
dluhopisů po odečtení vlastních dluhopisů. (7) Položka „B.II.8. Dohadné účty
pasivní“ obsahuje částky závazků stanovené například podle smluv, u kterých se
očekává splatnost delší než jeden rok, které nejsou doloženy veškerými
potřebnými doklady, a tedy není známa jejich přesná výše. (8) Položka „B.II.9.
Jiné závazky“ obsahuje u všech účetních jednotek zejména dlouhodobé závazky z
nájmu podniku nebo jeho části, závazky z koupě podniku nebo jeho části a prodané
opce. Dále obsahuje závazky z titulu přijatých půjček, s výjimkou závazků
vykázaných v položkách „B.II.2. Závazky - ovládaná nebo ovládající osoba“,
„B.II.3. Závazky - podstatný vliv“ a „B.II.4. Závazky ke společníkům, členům
družstva a k účastníkům sdružení“. §_18 Krátkodobé závazky (1) Položka „B.III.
Krátkodobé závazky“ obsahuje závazky, které v okamžiku, ke kterému je účetní
závěrka sestavena, mají dobu splatnosti jeden rok a kratší. (2) Obsahové
vymezení položek krátkodobých závazků „B.III.1. Závazky z obchodních vztahů“ až
„B.III.3. Závazky - podstatný vliv“, „B.III.9. Vydané dluhopisy“ a „B.III.10.
Dohadné účty pasivní“ je obdobné obsahovému vymezení položek dlouhodobých
závazků „B.II.1. Závazky z obchodních vztahů“ až „B.II.3. Závazky - podstatný
vliv“, „B.II.6. Vydané dluhopisy“ a „B.II.8. Dohadné účty pasivní“. (3) Položka
„B.III.4. Závazky ke společníkům, členům družstva a k účastníkům sdružení“
obsahuje obdobné tituly jako položka „B.II.4. Závazky ke společníkům, členům
družstva a k účastníkům sdružení“ a dále zejména závazky ke společníkům a členům
družstva ve výši jejich podílu na zisku, závazky ke společníkům ve společnostech
s ručením omezeným a komanditistům komanditních společností a členům družstev ze
závislé činnosti, závazky z upsaných nesplacených akcií a vkladů a závazky k
účastníkům sdružení, které není právnickou osobou. (4) Položka „B.III.5. Závazky
k zaměstnancům“ obsahuje u všech účetních jednotek zejména závazky z
pracovněprávních vztahů k zaměstnancům, popřípadě jiným fyzickým osobám, s
výjimkou závazků ke společníkům ve společnostech s ručením omezeným a
komanditistům komanditních společností a členům družstev ze závislé činnosti.
(5) Položka „B.III.6. Závazky ze sociálního zabezpečení a zdravotního pojištění“
obsahuje u všech účetních jednotek závazky ze sociálního zabezpečení a
zdravotního pojištění k příslušným institucím jak v zákonné výši, tak z
dobrovolného plnění. §_19 Časové rozlišení v pasivech rozvahy (bilance) (1)
Položka „C.I. Časové rozlišení“ obsahuje tituly časového rozlišení, které mají
pasivní zůstatek. Hlediskem pro účtování a vykazování účetních případů časového
rozlišení je skutečnost, že jsou v okamžiku jejich účtování současně známy
jejich účel (věcné vymezení), částka a období, kterých se týkají. (2) Položka
„C.I.1. Výdaje příštích období“ obsahuje náklady, které souvisejí s běžným
účetním obdobím, avšak výdaj na ně nebyl dosud uskutečněn. (3) Položka „C.I.2.
Výnosy příštích období“ obsahuje příjmy, které věcně patří do výnosů v příštích
účetních obdobích. HLAVA III OBSAHOVÉ VYMEZENÍ NĚKTERÝCH POLOŽEK VÝKAZU ZISKU A
ZTRÁTY §_20 Obchodní marže (1) Položka „+ Obchodní marže“ obsahuje rozdíl z
vyúčtovaných tržeb za prodej zboží a nákladů vynaložených na prodané zboží. (2)
Položka „A. Náklady vynaložené na prodané zboží“ obsahuje pořizovací cenu,
popřípadě reprodukční pořizovací cenu prodaného zboží, přeúčtovanou z
příslušného účtu účtové skupiny 13. §_21 Výkony Položka „II. Výkony“ obsahuje a)
tržby za prodej vlastních výrobků a služeb, b) změnu stavu zásob vlastní výroby,
to je nedokončené výroby, polotovarů, výrobků a mladých a ostatních zvířat a
jejich skupin; tato položka může mít i zápornou hodnotu, c) aktivaci, v této
položce je hodnota aktivovaných nákladů zejména na zásoby a dlouhodobý nehmotný
a hmotný majetek vytvořený vlastní činností. §_22 Služby Položka „B.2. Služby“
obsahuje zejména náklady na opravy a udržování, cestovné, náklady na
reprezentaci, nájemné a náklady na pořízení drobného nehmotného majetku. §_23
Přidaná hodnota Položka „+ Přidaná hodnota“ obsahuje součet položky „+ Obchodní
marže“ a rozdílu položek „II. Výkony“ a „B. Výkonová spotřeba“. §_24 Osobní
náklady Položka „C. Osobní náklady“ obsahuje mzdové náklady, včetně příjmů
společníků a členů družstva ze závislé činnosti, odměny členům orgánů
společnosti a družstva, náklady na sociální zabezpečení a zdravotní pojištění
zákonné i ostatní a sociální náklady zákonné i ostatní, včetně sociálních
nákladů fyzické osoby. §_25 Daně a poplatky Položka „D. Daně a poplatky“
obsahuje veškeré daně a poplatky zaúčtované účetní jednotkou jako náklady s
výjimkou daně z příjmů. §_26 Změna stavu rezerv a opravných položek v provozní
oblasti a komplexních nákladů příštích období Položka „G. Změna stavu rezerv a
opravných položek v provozní oblasti a komplexních nákladů příštích období“
obsahuje rozdíl mezi konečným a počátečním stavem rezerv, opravných položek a
komplexních nákladů příštích období; tato položka může mít i zápornou hodnotu.
§_27 Ostatní provozní výnosy Položka „IV. Ostatní provozní výnosy“ obsahuje
zejména smluvní pokuty a úroky z prodlení, výnosy z postoupených pohledávek a
výnosy z odepsaných pohledávek, inventarizační rozdíly, dotace k úhradě nákladů
nebo k úhradě jiné ekonomické újmy a pojistná plnění, která nejsou uvedena v
položce „XIII. Mimořádné výnosy“. §_28 Ostatní provozní náklady Položka „H.
Ostatní provozní náklady“ obsahuje zejména poskytnuté dary, smluvní pokuty a
úroky z prodlení, ostatní pokuty a penále, odpis pohledávek, pojistné vztahující
se k provozní činnosti, inventarizační rozdíly a škody v provozní oblasti.
Škodou se v tomto případě rozumí fyzické znehodnocení, to je neodstranitelné
poškození nebo zničení, dlouhodobého nehmotného a hmotného majetku a zásob, a to
z objektivních i subjektivních příčin. Dále obsahuje spotřebu preferenčních
limitů, které nelze odpisovat podle času nebo výkonů, a spotřebu povolenek na
emise a jejich číselné označení v rejstříku obchodování s povolenkami. Spotřeba
povolenek je vykázána bez ohledu na jejich následné vyřazení. §_29 Výnosy z
dlouhodobého finančního majetku Položka „VII. Výnosy z dlouhodobého finančního
majetku“ obsahuje zejména dividendy, podíly na zisku, úrokové výnosy u dluhových
cenných papírů ve věcné a časové souvislosti, u dluhopisů s pevnou úrokovou
sazbou držených do splatnosti rozdíl mezi pořizovací cenou bez kuponu a
jmenovitou hodnotou dluhopisu ve věcné a časové souvislosti, u dluhopisů,
jejichž úrokový výnos je stanoven rozdílem mezi jmenovitou hodnotou a nižším
emisním kursem, rozdíl mezi pořizovací cenou a jmenovitou hodnotou. §_30 Náklady
z finančního majetku Položka „K. Náklady z finančního majetku“ obsahuje
například u dluhopisů s pevnou úrokovou sazbou držených do splatnosti rozdíl
mezi pořizovací cenou bez kuponu a jmenovitou hodnotou ve věcné a časové
souvislosti. §_31 Změna stavu rezerv a opravných položek ve finanční oblasti
Položka „M. Změna stavu rezerv a opravných položek ve finanční oblasti“ obsahuje
rozdíl mezi konečným a počátečním stavem rezerv a opravných položek ve finanční
oblasti; tato položka může mít i zápornou hodnotu. §_32 Výnosové úroky,
nákladové úroky Položka „X. Výnosové úroky“ a položka „N. Nákladové úroky“
obsahuje úroky vykázané ve věcné a časové souvislosti; do příslušné položky
patří i úroky, které nebyly zahrnuty do bankovního vyúčtování. §_33 Ostatní
finanční výnosy Položka „XI. Ostatní finanční výnosy“ obsahuje zejména kursové
zisky a nároky na náhrady mank a schodků na finančním majetku. §_34 Ostatní
finanční náklady Položka „O. Ostatní finanční náklady“ obsahuje zejména kursové
ztráty, manka, schodky a škody na finančním majetku a bankovní výlohy. §_35
Mimořádné výnosy Položka „XIII. Mimořádné výnosy“ obsahuje výnosy z operací
zcela mimořádných vzhledem k běžné činnosti účetní jednotky, jakož i výnosy z
mimořádných událostí nahodile se vyskytujících. §_36 Mimořádné náklady Položka
„R. Mimořádné náklady“ obsahuje náklady z operací zcela mimořádných vzhledem k
běžné činnosti účetní jednotky, jakož i náklady z mimořádných událostí nahodile
se vyskytujících. §_37 Převod podílu na výsledku hospodaření společníkům Položka
„T. Převod podílu na výsledku hospodaření společníkům“ obsahuje nárok na podíl
na zisku nebo povinnost úhrady ztráty vůči společníkům veřejné obchodní
společnosti a komplementářům komanditní společnosti. §_38 Výkaz zisku a ztráty v
účelovém členění Nákladové položky „A. Náklady prodeje“, „B. Odbytové náklady“ a
„C. Správní režie“ obsahují náklady na provozní činnost členěné podle funkce.
Obsahové vymezení položek „IV. Výnosy z dlouhodobého finančního majetku“, „F.
Náklady z finančního majetku“, „H. Změna stavu rezerv a opravných položek ve
finanční oblasti“, „VII. Výnosové úroky“, „I. Nákladové úroky“, „VIII. Ostatní
finanční výnosy“, „J. Ostatní finanční náklady“, „X. Mimořádné výnosy“, „M.
Mimořádné náklady“ a „O. Převod podílu na výsledku hospodaření společníkům“ je
obdobné obsahovému vymezení položek „VII. Výnosy z dlouhodobého finančního
majetku“, „K. Náklady z finančního majetku“, „M. Změna stavu rezerv a opravných
položek ve finanční oblasti“, „X. Výnosové úroky“, „N. Nákladové úroky“, „XI.
Ostatní finanční výnosy“, „O. Ostatní finanční náklady“, „XIII. Mimořádné
výnosy“, „R. Mimořádné náklady“ a „T. Převod podílu na výsledku hospodaření
společníkům“. §_38a Výsledky hospodaření (1) Položka „* Provozní výsledek
hospodaření“ a) ve výkazu zisku a ztráty - druhové členění zohledňuje položky
„I. Tržby za prodej zboží“ až „I. Převod provozních nákladů“, b) ve výkazu zisku
a ztráty - účelové členění zohledňuje položky „I. Tržby z prodeje výrobků, zboží
a služeb“ až „D. Jiné provozní náklady“. (2) Položka „* Finanční výsledek
hospodaření“ a) ve výkazu zisku a ztráty - druhové členění zohledňuje položky
„VI. Tržby z prodeje cenných papírů a podílů“ až „P. Převod finančních nákladů“,
b) ve výkazu zisku a ztráty - účelové členění zohledňuje položky „III. Tržby z
prodeje cenných papírů a podílů“ až „K. Převod finančních nákladů“. (3) Položka
„** Výsledek hospodaření za běžnou činnost“ a) ve výkazu zisku a ztráty -
druhové členění je součtem položek „* Provozní výsledek hospodaření“ a „*
Finanční výsledek hospodaření“ sníženým o položku „Q. Daň z příjmů za běžnou
činnost“, b) ve výkazu zisku a ztráty - účelové členění je součtem položek „*
Provozní výsledek hospodaření“ a „* Finanční výsledek hospodaření“ sníženým o
položku „L. Daň z příjmů za běžnou činnost“. (4) Položka „* Mimořádný výsledek
hospodaření“ a) ve zisku výkazu a ztráty - druhové členění rozdílem položky
„XIII. Mimořádné výnosy“ a je součtu položek „R. Mimořádné náklady“ a „S. Daň z
příjmů z mimořádné činnosti“, b) ve výkazu zisku a ztráty - účelové členění je
rozdílem položky „X. Mimořádné výnosy“ a součtu položek „M. Mimořádné náklady“ a
„N. Daň z příjmů z mimořádné činnosti“. (5) Položka „*** Výsledek hospodaření za
účetní období“ a) ve výkazu zisku a ztráty - druhové členění je součtem položek
„** Výsledek hospodaření za běžnou činnost“ a „* Mimořádný výsledek hospodaření“
sníženým o položku „T. Převod podílu na výsledku hospodaření společníkům“, b) ve
výkazu zisku a ztráty - účelové členění je součtem položek „** Výsledek
hospodaření za běžnou činnost“ a „* Mimořádný výsledek hospodaření“ sníženým o
položku „O. Převod podílu na výsledku hospodaření společníkům“. (6) Položka
„**** Výsledek hospodaření před zdaněním“ a) ve výkazu zisku a ztráty - druhové
členění je součtem položek „* Provozní výsledek hospodaření“, „* Finanční
výsledek hospodaření“ a položky „XIII. Mimořádné výnosy“ sníženým o položku „R.
Mimořádné náklady“, b) ve výkazu zisku a ztráty - účelové členění je součtem
položek „* Provozní výsledek hospodaření“, „* Finanční výsledek hospodaření“ a
položky „X. Mimořádné výnosy“ sníženým o položku „M. Mimořádné náklady“. HLAVA
IV USPOŘÁDÁNÍ A OBSAHOVÉ VYMEZENÍ VYSVĚTLUJÍCÍCH A DOPLŇUJÍCÍCH INFORMACÍ V
PŘÍLOZE V ÚČETNÍ ZÁVĚRCE §_39 (1) V příloze účetní jednotka uvede informace
podle zákona, zejména informace podle §_18_odst._2_zákona, datum vzniku účetní
jednotky nebo datum zahájení činnosti, údaje o fyzických a právnických osobách,
které ovládají tuto účetní jednotku nebo v ní mají podstatný vliv s uvedením
výše vkladu v procentech, popis změn a dodatků provedených v uplynulém účetním
období v obchodním rejstříku a popis organizační struktury účetní jednotky a
její zásadní změny během uplynulého účetního období. Dále účetní jednotka uvede
jména a příjmení členů statutárních a dozorčích orgánů k rozvahovému dni. (2) V
příloze uvede účetní jednotka obchodní firmu a sídlo účetních jednotek, které
účetní jednotka ovládá nebo v nichž má účetní jednotka podstatný vliv s uvedením
výše podílu na základním kapitálu. Uvádějí se také případné dohody mezi
společníky, které zakládají rozhodovací práva bez ohledu na výši podílu na
základním kapitálu u těchto účetních jednotek. Účetní jednotka uvede také výši
vlastního kapitálu a výši výsledku hospodaření za poslední účetní období
účetních jednotek, které ovládá nebo v nichž má podstatný vliv s ohledem na
§_19_odst._6_zákona. Účetní jednotka rovněž uvede obchodní firmu nebo název,
sídlo a právní formu každé z účetních jednotek, v níž je účetní jednotka
společníkem s neomezeným ručením. Účetní jednotka uvede dále, zda byly uzavřeny
ovládací smlouvy nebo smlouvy o převodech zisku a jaké povinnosti z nich
vyplývají. (3) V příloze uvede účetní jednotka průměrný přepočtený počet
zaměstnanců během účetního období a z toho členů řídících orgánů, s uvedením
výše osobních nákladů, které byly vynaloženy na zaměstnance a z toho na členy
řídících orgánů. Dále se uvedou odměny osobám, které jsou statutárním orgánem,
členům statutárních a dozorčích orgánů, jakož i výše vzniklých nebo sjednaných
penzijních závazků bývalých členů vyjmenovaných orgánů. Uvádějí se úhrnné údaje,
nikoliv údaje o jednotlivých pracovnících. (4) V příloze uvede účetní jednotka
výši půjček, úvěrů, s uvedením úrokové sazby a hlavních podmínek, poskytnutá
zajištění a ostatní plnění jak v peněžní, tak v nepeněžní formě osobám, které
jsou statutárním orgánem, členům statutárních nebo jiných řídících a dozorčích
orgánů včetně bývalým osobám a členům těchto orgánů v úhrnné výši odděleně za
jednotlivé kategorie osob. Za ostatní plnění se považují zejména bezplatná
předání k užívání osobních automobilů nebo jiných movitých a nemovitých věcí,
využití služeb poskytovaných účetní jednotkou a platby důchodového připojištění.
(5) Účetní jednotka uvede a) informace o aplikaci obecných účetních zásad, o
použitých účetních metodách, způsobech oceňování a odpisování, jejichž znalost
je významná pro posouzení finanční, majetkové situace a výsledku hospodaření
účetní jednotky a pro analýzu údajů obsažených v rozvaze (bilanci) a ve výkazu
zisku a ztráty, b) informace o odchylkách od metod podle §_7_odst._5_zákona s
uvedením jejich vlivu na majetek a závazky, na finanční situaci a výsledek
hospodaření účetní jednotky, c) podle principu významnosti způsob stanovení
opravných položek a oprávek k majetku s uvedením zdroje informací pro stanovení
výše opravných položek a oprávek, způsob uplatněný při přepočtu údajů v cizích
měnách na českou měnu a způsob stanovení reálné hodnoty příslušného majetku a
závazků podle zákona, popis použitého oceňovacího modelu při ocenění reálnou
hodnotou, změny reálné hodnoty včetně změn v ocenění podílu ekvivalencí podle
jednotlivých druhů finančního majetku a způsob jejich zaúčtování, pro každý druh
derivátů údaje o rozsahu a podstatě, včetně hlavních podmínek a okolností, které
mohou ovlivnit výši, časový průběh a určitost budoucích peněžních toků a tabulku
s uvedením změn reálné hodnoty během účetního období na příslušném účtu v účtové
skupině 41; pokud nebyly majetek a závazky oceněny reálnou hodnotou nebo
ekvivalencí, uvede účetní jednotka důvody a případnou výši opravné položky. (6)
V další části přílohy uvede účetní jednotka doplňující informace k rozvaze
(bilanci) a výkazu zisku a ztráty. Vysvětlí každou významnou položku nebo
skupinu položek z rozvahy (bilance) nebo výkazu zisku a ztráty, jejichž uvedení
je podstatné pro analýzu a pro hodnocení finanční a majetkové situace a výsledku
hospodaření účetní jednotky a tyto informace nevyplývají přímo ani nepřímo z
rozvahy (bilance) a výkazu zisku a ztráty, a u významných položek aktiv uvede
též jejich přírůstky a úbytky. Zvlášť uvede významné údaje, které nejsou v
rozvaze (bilanci) a výkazu zisku a ztráty samostatně vykázány, zejména doměrky
splatné daně z příjmů za minulá účetní období, rozpis odloženého daňového
závazku nebo pohledávky, rozpis rezerv a dlouhodobých bankovních úvěrů včetně
úrokových sazeb a popisu zajištění úvěrů, výši splatných závazků pojistného na
sociální zabezpečení a příspěvku na státní politiku zaměstnanosti, výši
splatných závazků veřejného zdravotního pojištění a výši evidovaných daňových
nedoplatků u místně příslušných finančních a celních orgánů, výši pohledávek
určených k obchodování oceněných reálnou hodnotou, přijaté dotace na investiční
a provozní účely. Dále uvede údaj o individuálním referenčním množství mléka,
individuální produkční kvótě, individuálním limitu prémiových práv a jiných
obdobných kvótách a limitech, o kterých účetní jednotka neúčtovala na
rozvahových ani výsledkových účtech, protože náklady na získání informace o
jejich ocenění reprodukční pořizovací cenou by převýšily její významnost. Účetní
jednotka dále uvede informace o druzích zvířat, která jsou vykazována jako
dlouhodobý hmotný majetek a zásoby. Pokud účetní jednotka vlastní, má právo nebo
příslušnost k hospodaření k více než 10 ha lesních pozemků s lesním porostem,
uvede také tyto údaje: a) celková výměra lesních pozemků s lesním porostem, b)
výše ocenění lesních porostů stanovená součinem výměry lesních pozemků s lesním
porostem v m2 a průměrné hodnoty zásoby surového dřeva na m2, která činí 57 Kč.
Pokud účetní jednotka zjišťuje cenu lesního porostu také jiným způsobem než
součinem lesních pozemků s lesním porostem a průměrné hodnoty zásoby surového
dřeva podle písmene b), například v souvislosti s podrobnějším členěním podle
skupiny dřevin, a takto zjištěná cena je významně rozdílná, uvede také tuto cenu
a informace o způsobu stanovení její výše a jejím účelu. (7) Účetní jednotka v
příloze též uvede důležité informace týkající se majetku a závazků, zejména
pohledávky a závazky po lhůtě splatnosti, pohledávky a závazky, které k
rozvahovému dni mají dobu splatnosti delší než pět let, pronájem majetku,
zatížení majetku zástavním právem nebo věcným břemenem a uvedení převedeného
nebo poskytnutého zajištění, například majetek v rámci najatého podniku nebo
jeho části, penzijní závazky a závazky vůči účetním jednotkám v konsolidačním
celku uvede zvlášť. Dále účetní jednotka uvede každou významnou událost, která
se stane mezi rozvahovým dnem a okamžikem sestavení účetní závěrky podle
§_19_odst._5_zákona. (8) Za předpokladu, že účetní jednotka zvolí pro sestavení
účetní závěrky výkaz zisku a ztráty podle přílohy č._3 k této vyhlášce, uvede v
rámci přílohy náklady a výnosy provozního výsledku hospodaření v členění podle
přílohy č._2 k této vyhlášce podle §_4_odst._9. a) (9) celkovou V výši další
závazkůčásti , přílohy je-li uvede tato účetní informace jednotka významná
informacek , posouzení které finanční nejsou situace vykázány účetní v
jednotkyrozvaze , (bilancib) )s : ohledem na . princip významnosti drobný
nehmotný a hmotný majetek, c) charakter a obchodní účel operací účetní jednotky,
která je právnickou osobou, jsou-li rizika nebo užitky z těchto operací významné
a pokud je zveřejnění těchto rizik nebo užitků nezbytné k posouzení finanční
situace účetní jednotkyÚčetní jednotka, která ke konci rozvahového dne, za nějž
se účetní závěrka sestavuje, překročila alespoň dvě ze tří kritérií: 1. aktiva
celkem více než 350000000 Kč; aktivy celkem se pro účely této vyhlášky rozumí
úhrn zjištěný z rozvahy v ocenění neupraveném o položky podle
§_26_odst._3_zákona, 2. roční úhrn čistého obratu více než 700000000 Kč; ročním
úhrnem čistého obratu se pro účely této vyhlášky rozumí výše výnosů snížená o
prodejní slevy, dělená počtem započatých měsíců, po které trvalo účetní období,
a vynásobená dvanácti, 3. průměrný přepočtený stav zaměstnanců, včetně případů
pracovního vztahu člena k družstvu, v průběhu účetního období více než 250,
zjištěný způsobem stanoveným na základě zvláštního právního předpisu, uvede i
informaci o finančním dopadu těchto operací na účetní jednotku. (10) V další
části přílohy uvede účetní jednotka, která je právnickou osobou, a a) která
překročila ke konci rozvahového dne, za který se účetní závěrka sestavuje,
alespoň dvě ze tří kritérií uvedených v odstavci 9 písm._c), informace o
transakcích, které uzavřela se spřízněnou stranou. Pokud jsou tyto transakce
významné a nebyly uzavřeny za běžných tržních podmínek, účetní jednotka uvede
výši těchto transakcí včetně povahy vztahu se spřízněnou stranou a ostatní
informace o těchto transakcích, které jsou nezbytné k pochopení finanční situace
účetní jednotky. Výraz „spřízněná strana“ má stejný význam jako v mezinárodních
účetních standardech upravených právem Evropské unie, b) která má formu akciové
společnosti a která nemá povinnost uvádět informace podle písmena a), informace
o transakcích provedených přímo nebo nepřímo mezi 1. účetní jednotkou a jejími
většinovými akcionáři, 2. účetní jednotkou a členy správních, řídících a
dozorčích orgánů, které jsou nezbytné k pochopení finanční situace účetní
jednotky, pokud jsou tyto transakce významné a nebyly uzavřeny za běžných
tržních podmínek. Informace o jednotlivých transakcích lze seskupovat podle
jejich charakteru s výjimkou případů, kdy jsou samostatné informace nezbytné k
pochopení dopadu transakcí na finanční situaci účetní jednotky. Informace podle
písmen a)_a_b) není účetní jednotka povinna uvést, pokud byly transakce
provedeny mezi účetní jednotkou a jejím jediným společníkem. (11) V další části
přílohy uvede účetní jednotka odděleně informace o celkových nákladech na odměny
statutárnímu auditorovi nebo auditorské společnosti za účetní období v členění
na: a) povinný audit účetní závěrky, b) jiné ověřovací služby, c) daňové
poradenství, d) jiné neauditorské služby. Tyto informace není účetní jednotka
povinna uvádět v případě, že je účetní jednotka zahrnuta do konsolidované účetní
závěrky sestavené podle části páté, pokud jsou tyto informace uvedeny v příloze
v konsolidované účetní závěrce. (12) V další části přílohy uvede účetní jednotka
počet a jmenovitou hodnotu nebo ocenění podle §_25_zákona vydaných akcií během
účetního období, u každého druhu akcií zvlášť; obdobně se postupuje u změn
podílů. Dále účetní jednotka uvede informaci o vyměnitelných dluhopisech nebo
podobných cenných papírech nebo právech s vyznačením jejich počtu a rozsahu
práv, která zakládají. Významné zvýšení nebo snížení u jednotlivých složek
vlastního kapitálu účetní jednotka popíše v příloze. (13) Účetní jednotka, která
je právnickou osobou a překročila ke konci rozvahového dne, za který se účetní
závěrka sestavuje, alespoň dvě ze tří kritérií uvedených v odstavci 9 písm._c),
dále v příloze uvede a) informaci o rozčlenění tržeb z prodeje zboží, výrobků a
služeb podle kategorií činností a podle zeměpisných trhů, pokud se tyto
kategorie a trhy mezi sebou podstatně liší z hlediska způsobu, kterým je
organizován prodej zboží a výrobků a poskytování služeb spadajících do běžné
činnosti účetní jednotky, b) vysvětlení částky vykázané v položce „B.I.1.
Zřizovací výdaje“. (14) Účetní jednotka, která použila účetní metody způsobem
vycházejícím z předpokladu, že bude nepřetržitě pokračovat ve své činnosti a u
které zároveň existuje významná nejistota, spočívající zejména ve skutečnosti,
která nasvědčuje tomu, že účetní jednotka nemusí být schopna nepřetržitě
pokračovat ve své činnosti a v důsledku toho v rámci své běžné podnikatelské
činnosti například plnit své závazky, uvede v příloze v účetní závěrce tuto
skutečnost. Dále popíše případná opatření nebo návrhy řešení těchto skutečností.
(15) Příloha obsahuje i údaje předepsané v ustanoveních §_4_a_56 a v
ustanoveních §_40,_41_a_43, pokud účetní jednotka sestavuje přehled o peněžních
tocích. HLAVA V USPOŘÁDÁNÍ A OBSAHOVÉ VYMEZENÍ PŘEHLEDU O PENĚŽNÍCH TOCÍCH §_40
(1) Za peněžní prostředky se považují peníze v hotovosti včetně cenin (účtová
skupina 21), peněžní prostředky na účtu včetně přečerpání běžného účtu (účtová
skupina 22), případně účtová skupina 26. (2) Peněžními ekvivalenty se rozumí
krátkodobý likvidní finanční majetek, který je snadno a pohotově směnitelný za
předem známou částku peněžních prostředků a u tohoto majetku se nepředpokládají
významné změny hodnoty v čase. Za peněžní ekvivalenty se považují například
dlouhodobé peněžní úložky s nejvýše tříměsíční výpovědní lhůtou a likvidní cenné
papíry k obchodování na veřejném trhu. (3) Převody v rámci jednotlivých položek
peněžních prostředků a peněžních ekvivalentů se nepromítají do přehledu o
peněžních tocích. (4) Účetní jednotka uvede v příloze buď položky zahrnované do
peněžních prostředků a peněžních ekvivalentů nebo uplatňovanou zásadu přijatou
pro určování obsahu peněžních prostředků a peněžních ekvivalentů. Účetní
jednotka dále v příloze uvede změnu uplatňované zásady včetně změny v modelu,
konstrukci a obsahové náplni ukazatelů oproti předchozímu účetnímu období včetně
pravděpodobných účinků. (5) Účetní jednotka prokáže soulad mezi částkami
peněžních prostředků a peněžních ekvivalentů v přehledu o peněžních tocích a
mezi odpovídajícími položkami vykazovanými v rozvaze (bilanci). §_41 (1) Peněžní
toky z provozních, investičních nebo finančních činností se uvádějí v přehledu o
peněžních tocích nekompenzované. Případné výjimky z tohoto ustanovení účetní
jednotka uvede v příloze. (2) Provozní činností se rozumí základní výdělečné
činnosti účetní jednotky a ostatní činnosti účetní jednotky, které nelze
zahrnout mezi investiční nebo finanční činnosti. (3) Investiční činností se
rozumí pořízení a prodej dlouhodobého majetku, popřípadě činnost související s
poskytováním úvěrů, půjček a výpomocí, které nejsou považovány za provozní
činnost. (4) Finanční činností se rozumí taková činnost, která má za následek
změny ve velikosti a složení vlastního kapitálu a dlouhodobých, popřípadě i
krátkodobých závazků. §_42 (1) Účetní jednotka vykazuje peněžní toky z provozní
činnosti: a) přímou metodou, u které se vykáží vhodně zvolené a uspořádané
skupiny peněžních příjmů a výdajů, například v návaznosti na členění ve výkazu
zisku a ztráty, nebo b) nepřímou metodou, u které je výsledek hospodaření účetní
jednotky upraven ozejména : 1. nepeněžní transakce, 2. neuhrazené náklady a
výnosy minulých nebo budoucích účetních období, 3. položky příjmů a výdajů
spojených s finanční a investiční činností. (2) Za nepeněžní transakce v
provozní činnosti se považují transakce, které ovlivňují výsledek hospodaření,
avšak nemají přímý vliv na přírůstek nebo úbytek peněžních prostředků a
peněžních ekvivalentů. Nepeněžní transakce zahrnují zejména odpisy, tvorbu a
čerpání rezerv a opravných položek. (3) Nepeněžní transakce v investiční a
finanční činnosti se vylučují z přehledu o peněžních tocích. §_43 (1) Peněžní
toky spojené s peněžními transakcemi, které tvoří mimořádný výsledek
hospodaření, peněžní toky spojené s inkasem a vyplacením úroků a dividend nebo
podílů na zisku a platby daně z příjmů se uvádějí v přehledu o peněžních tocích
v samostatných položkách. (2) Příjmy a výdaje související s mimořádnými účetními
transakcemi a platby daně z příjmů se přiřadí v rámci praktických možností k
provozní, investiční nebo finanční činnosti. V případě, že je nelze přiřadit,
uvedou se v provozní činnosti. (3) Peněžní toky související s přijatými a
vyplacenými úroky, s výjimkou kapitalizovaných úroků, a s přijatými dividendami,
popřípadě podíly na zisku se zahrnou do provozní činnosti. (4) Peněžní toky
související s přijatými úroky a přijatými dividendami nebo podíly na zisku mohou
být alternativně vykazovány v rámci investiční činnosti a peněžní toky
související s vyplacenými úroky, s výjimkou kapitalizovaných, mohou být
alternativně zahrnuty do finanční činnosti. Peněžní toky související s
vyplacenými kapitalizovanými úroky se zahrnují do investiční činnosti a vykazují
se v rámci této činnosti jako samostatná položka nebo jako informace v příloze.
(5) Vyplacené dividendy nebo podíly na zisku se zahrnou do finanční činnosti. V
případech, ve kterých účetní jednotka pouze přerozděluje mezi společníky přijaté
dividendy nebo podíly na zisku, se uvádějí tyto platby v rámci provozní
činnosti. HLAVA VI USPOŘÁDÁNÍ A OBSAHOVÉ VYMEZENÍ PŘEHLEDU O ZMĚNÁCH VLASTNÍHO
KAPITÁLU §_44 (1) Přehled o změnách vlastního kapitálu podává informace o
zvýšení nebo snížení jednotlivých složek vlastního kapitálu mezi dvěma
rozvahovými dny. (2) Účetní jednotky vyčíslí vyplacené dividendy a zdroje, ze
kterých bylo čerpáno. ČÁST TŘETÍ SMĚRNÁ ÚČTOVÁ OSNOVA §_45 Směrná účtová osnova
je uvedena v příloze č._4 k této vyhlášce. §_46 (1) Při vedení účetnictví v
plném rozsahu účetní jednotka stanoví v účtovém rozvrhu uspořádání a obsah
syntetických účtů v rámci účtových skupin směrné účtové osnovy; při vedení
účetnictví ve zjednodušeném rozsahu účetní jednotka sestaví účtový rozvrh, v
němž může uvést pouze účtové skupiny, nevyžaduje-li zvláštní právní předpis
členění podrobnější. V účtovém rozvrhu je účetní jednotka povinna vycházet z
označení a uspořádání účtových skupin směrné účtové osnovy. Účetní jednotka,
která sestavuje výkaz zisku a ztráty v účelovém členění, není povinna dodržet
členění v účtových skupinách 50 až 55 a 60 až 64; členění přizpůsobí výkazu s
přihlédnutím k povinnosti uvedené v §_39_odst._8. (2) V rámci syntetických účtů
účetní jednotky vytvářejí analytické účty, které zajišťují členění syntetických
účtů například podle potřeb účetní závěrky, požadavků právních předpisů a
případně dalších potřeb účetní jednotky. (3) Účetní jednotka, která poskytuje
platební služby nebo vydává elektronické peníze a není finanční institucí podle
zákona upravujícího činnost bank, uvede v účtovém rozvrhu samostatné účty, na
kterých bude účtováno o této činnosti. ČÁST ČTVRTÁ ÚČETNÍ METODY §_47 Způsoby
oceňování dlouhodobého nehmotného a hmotného majetku a vymezení nákladů s jeho
pořízením souvisejících Pokud je pořizování majetku zastaveno trvale, odepíše se
pořizovaný majetek při jeho vyřazení do nákladů(1) Součástí ocenění dlouhodobého
nehmotného a hmotného majetku a technického zhodnocení s ohledem na povahu
pořizovaného majetku a způsob jeho pořízení do doby stanovené v §_6_odst._8 nebo
v §_7_odst._11 je cena, za kterou byl majetek pořízen a zejména náklady na a)
přípravu a zabezpečení pořizovaného majetku, zejména odměny za poradenské služby
a zprostředkování, správní poplatky, platby za poskytnuté záruky a otevření
akreditivu, expertízy, patentové rešerše a předprojektové přípravné práce, b)
úroky, zejména z úvěru, pokud tak účetní jednotka rozhodne, c) odvody za dočasné
nebo trvalé odnětí zemědělské půdy zemědělské výrobě a poplatky za dočasné nebo
trvalé odnětí lesní půdy, d) průzkumné, geologické, geodetické a projektové
práce včetně variantních řešení a rozpočtu, zařízení staveniště, odstranění
porostu a příslušné terénní úpravy, clo, dopravné, montáž a umělecká díla
tvořící součást stavby, e) licence, patenty a jiná práva využitá při pořizování
majetku, nikoliv pro budoucí provoz, f) vyřazení stávajících staveb nebo jejich
částí v důsledku nové výstavby. Zůstatkové ceny vyřazených staveb nebo jejich
částí a náklady na vyřazení tvoří součást nákladů na novou výstavbu, g) náhrady
za omezení vlastnických práv, náhrady majetkové újmy vlastníkovi nebo nájemci
nemovitosti nebo za omezení v obvyklém užívání, jakož i náhrady za předčasně
smýcený porost v souvislosti s výstavbou, h) úhradu podílu na 1. oprávněných
nákladech provozovatele přenosové soustavy nebo příslušného provozovatele
distribuční soustavy spojených s připojením a zajištěním požadovaného příkonu,
2. účelně vynaložených nákladech provozovatele distribuční soustavy spojených s
připojením a se zajištěním požadované dodávky plynu, 3. účelně vynaložených
nákladech dodavatele spojených s připojením a se zajištěním dodávky tepelné
energie, i) úhrady nákladů za přeložky, překládky a náhradní pozemní komunikaci
účetní jednotce, která má vlastnické právo k dotčenému majetku, anebo která
hospodaří s majetkem státu nebo s majetkem územních samosprávných celků, j)
zkoušky před uvedením majetku do stavu způsobilého k užívání. Vzniknou-li při
zkouškách použitelné výrobky nebo výkony, jsou výnosy z těchto výrobků nebo
výkonů součástí provozních výnosů a náklady na ně (bez odpisů) součástí
provozních nákladů. Zkouškami nejsou záběh a osvojení, které jako počáteční
vícenáklady zahajované výroby jsou součástí nákladů po uvedení majetku do stavu
způsobilého k užívání, k) zabezpečovací, konzervační a udržovací práce při
zastavení pořizování majetku a dekonzervační práce v případě dalšího
pokračování. . (2) Součástí ocenění dlouhodobého nehmotného a hmotného majetku a
technického zhodnocení zejména nejsou: a) opravy a údržba. Opravou se odstraňují
účinky částečného fyzického opotřebení nebo poškození za účelem uvedení do
předchozího nebo provozuschopného stavu. Uvedením do provozuschopného stavu se
rozumí provedení opravy i s použitím jiných než původních materiálů, dílů,
součástí nebo technologií, pokud tím nedojde k technickému zhodnocení. Údržbou
se rozumí soustavná činnost, kterou se zpomaluje fyzické opotřebení a předchází
poruchám a odstraňují se drobnější závady, b) náklady nájemce na uvedení
najatého majetku do předcházejícího stavu, c) kursové rozdíly, d) smluvní pokuty
a úroky z prodlení, popřípadě jiné sankce ze smluvních vztahů, e) nájemné za
stavební pozemek, na kterém probíhá výstavba, f) náklady na zaškolení
pracovníků, g) náklady na vybavení pořizovaného dlouhodobého majetku zásobami,
h) náklady na biologickou rekultivaci, i) náklady spojené s přípravou a
zabezpečením dlouhodobého majetku vzniklé po uvedení pořizovaného dlouhodobého
majetku do užívání. (3) Ocenění jednotlivého dlouhodobého nehmotného majetku a
odpisovaného dlouhodobého hmotného majetku se zvyšuje o technické zhodnocení,, k
jehož účtování a odpisování je oprávněna účetní jednotka. V případě finančního
leasingu se pořizovací cena majetku převzatého uživatelem do vlastnictví zvýší o
technické zhodnocení odpisované uživatelem v průběhu užívání a pokračuje se v
odpisování z takto zvýšené pořizovací ceny. (4) Ocenění dlouhodobého nehmotného
a hmotného majetku a technického zhodnocení se sníží o dotaci na pořízení
majetku a o dotaci na úhradu úroků zahrnovaných do ocenění majetku, s výjimkou
povolenek na emise a preferenčních limitů bezúplatně nabytých prvním
provozovatelem nebo držitelem. Za dotaci se považují bezúplatná plnění, která se
poskytují přímo nebo zprostředkovaně podle zvláštních právních předpisů ze
státního rozpočtu, státních finančních aktiv, Národního fondu, ze státních
fondů, z rozpočtů územních samosprávných celků na stanovený účel. Za dotaci se
rovněž považují bezúplatná plnění na stanovený účel ze zahraničí z prostředků
Evropské unie nebo z veřejných rozpočtů cizího státu a granty poskytnuté podle
zvláštního právního předpisu. Dotací se rovněž rozumí prominutí části poplatků,
pokud to právní předpis umožňuje a příslušný orgán stanovil prominutou část
poplatků za dotaci. (5) Bezúplatné nabytí preferenčních limitů a povolenek na
emise prvním držitelem nebo provozovatelem se účtuje a vykazuje jako poskytnutí
dotace ve výši ocenění reprodukční pořizovací cenou. Ocenění povolenek na emise
a preferenčních limitů bezúplatně nabytých prvním provozovatelem nebo držitelem
se nesnižuje o částku zaúčtovanou ve prospěch příslušného účtu účtové skupiny
34. Při spotřebě, prodeji či jiném úbytku těchto aktiv nebo při odpisu
preferenčního limitu bezúplatně nabytého prvním držitelem, který lze odpisovat,
se odpovídající částka zaúčtovaná ve prospěch příslušného účtu účtové skupiny 34
zaúčtuje na příslušné účty výnosů ve věcné a časové souvislosti s náklady. (6)
Dlouhodobý hmotný majetek pořízený směnnou smlouvou se ocení pořizovací cenou,
jsou-li ceny ve smlouvě sjednány, nebo reprodukční pořizovací cenou, nejsou-li
ceny ve smlouvě sjednány. (7) Ocenění pořízeného pozemku je včetně lesního
porostu nebo osázení stromy a keři, pokud nejsou pěstitelským celkem trvalých
porostů (§_7_odst._4). §_48 Vymezení nákladů souvisejících s pořízením cenných
papírů a podílů Součástí pořizovací ceny cenného papíru a podílu jsou též
náklady s pořízením související, například poplatky makléřům, poradcům, burzám.
Součástí pořizovací ceny nejsou zejména úroky z úvěrů na pořízení cenných papírů
a podílů a náklady spojené s držbou cenného papíru a podílu. §_49 Způsoby
oceňování zásob a vymezení nákladů s jejich pořízením souvisejících (1) Součástí
pořizovací ceny zásob jsou též náklady související s jejich pořízením, zejména
přepravné vyúčtované dodavatelem nebo provedené účetní jednotkou, provize, clo a
pojistné. Součástí pořizovací ceny zásob nejsou zejména úroky z úvěrů a půjček
poskytnutých na jejich pořízení, kursové rozdíly, smluvní pokuty a úroky z
prodlení a jiné sankce ze smluvních vztahů. (2) Náklady na úpravy skladovaného
materiálu nebo zboží se považují za náklady související s pořízením zásob a
zvyšují ocenění zásob. (3) Pokud jsou u stejného druhu zásob využity způsoby
ocenění cenou, která vychází z ocenění jejich úbytků cenou zjištěnou podle
ustanovení §_25_odst._3_zákona, pak v rámci jednoho analytického účtu zásob je
nutno používat pouze jeden způsob ocenění; pokud je využit vážený aritmetický
průměr, počítá se nejméně jednou za měsíc. (4) Nevyfakturované dodávky se ocení
podle uzavřené smlouvy, popřípadě jiných dokladů, které má účetní jednotka k
dispozici. (5) Vlastními náklady se rozumí buď skutečná výše nákladů nebo výše
nákladů podle způsobu kalkulace výroby stanoveného účetní jednotkou. Výrobou se
rozumí i jiná činnost, při které nevznikají hmotné produkty. Odchylně mohou
účetní jednotky oceňovat zásoby vlastní výroby, jimiž jsou nedokončená výroba,
polotovary a výrobky a) ve výrobě s krátkodobým nepřetržitým cyklem nedokončenou
výrobu pouze přímými materiálovými náklady a výrobky nebo polotovary přímými
materiálovými a mzdovými náklady, b) v hromadné a velkosériové výrobě pouze
přímými náklady, jimiž jsou náklady na přímý materiál, polotovary, přímé mzdy a
ostatní přímé náklady, c) v malosériové a kusové nebo zakázkové výrobě a ve
výrobě s dlouhodobým cyklem přímými náklady, výrobní režií a v případě, že
výrobní cyklus přesahuje dvanáct měsíců výjimečně i správní režií. §_50 Vymezení
nákladů souvisejících s pořízením pohledávek Součástí pořizovací ceny pohledávek
jsou náklady s pořízením související, například náklady na znalecké ocenění
nakupovaných pohledávek, odměny právníkům a provize. §_51 Oceňovací rozdíly při
uplatnění reálné hodnoty a ocenění ekvivalencí u cenných papírů a podílů (1)
Změny reálných hodnot u cenných papírů určených účetní jednotkou k obchodování s
cílem dosahovat zisk z cenových rozdílů v krátkodobém horizontu se účtují jako
finanční náklad nebo finanční výnos. (2) Změny reálných hodnot ostatních cenných
papírů oceňovaných reálnou hodnotou (realizovatelné cenné papíry) se účtují
prostřednictvím rozvahových účtů v účtové skupině 41. Je-li prokázáno, že došlo
ke snížení hodnoty (znehodnocení) těchto cenných papírů, které je pravděpodobně
trvalé, zaúčtuje se znehodnocení bez zbytečného odkladu na příslušné účty
finančních nákladů. Výše tohoto znehodnocení odpovídá kladnému rozdílu mezi
oceněním realizovatelného cenného papíru při jeho nabytí a stávající reálnou
hodnotou se zohledněním předchozích ztrát ze znehodnocení. Pokud následně po
zaúčtování znehodnocení na účty finančních nákladů dojde k prokazatelnému
zvýšení reálné hodnoty realizovatelných dluhových cenných papírů, je zvýšení
reálné hodnoty zaúčtováno nejvýše ve výši zaúčtovaného znehodnocení podle
předchozí věty na účty finančních výnosů. (3) Změny v ocenění cenných papírů a
podílů oceňovaných podílem na vlastním kapitálu (ekvivalencí) ovládané osoby
nebo osoby pod podstatným vlivem se účtují prostřednictvím rozvahových účtů v
účtové skupině 41. §_52 Oceňovací rozdíly při uplatnění reálné hodnoty u
zajišťovacích derivátů (1) Změny reálné hodnoty derivátu, který zajišťuje
reálnou hodnotu rozvahového aktiva nebo závazku, se účtují jako finanční náklad
nebo finanční výnos. Změna reálné hodnoty zajištěného rozvahového aktiva nebo
závazku z titulu konkrétního rizika se účtuje prostřednictvím účtů nákladů a
výnosů. (2) Změny reálné hodnoty derivátu zajišťujícího očekávané peněžní toky
se účtují prostřednictvím rozvahových účtů v účtové skupině 41. Do nákladů nebo
výnosů jsou zaúčtovány ve stejných obdobích, kdy jsou zaúčtovány náklady nebo
výnosy spojené se zajišťovanými položkami. (3) Derivát se považuje za
zajišťovací pouze tehdy, pokud splňuje následující podmínky: a) na počátku
zajištění je zajišťovací vztah zdokumentován, b) zajištění je efektivní, c)
efektivita je spolehlivě měřitelná a průběžně posuzovaná. (4) Dokumentace je
účetním záznamem a obsahuje identifikaci zajišťovaných položek a zajišťovacích
derivátů, přesné vymezení rizika, které je předmětem zajištění, způsob výpočtu
efektivnosti. Zajištění je efektivní, pokud na počátku a v průběhu zajišťovacího
vztahu je poměr mezi změnami reálné hodnoty nebo peněžních toků zajišťovaných
položek z titulu zajišťovaného rizika a změnami reálné hodnoty nebo peněžních
toků zajišťovacího derivátu odpovídající zajišťovanému riziku v intervalu 80 % -
125 %. Účetní jednotka zjišťuje, zda zajištění je efektivní na počátku zajištění
a dále nejméně k okamžiku sestavení účetní závěrky. (5) Přestane-li splňovat
zajišťovací derivát podmínky podle odstavce 3, účtuje se o něm od tohoto
okamžiku jako o derivátu k obchodování. (6) Účetní jednotka stanoví, zda bude o
všech derivátech účtovat jako o derivátech k obchodování nebo využije možnost
účtovat o nich jako o zajišťovacích derivátech v souladu s její strategií řízení
finančních rizik; za derivát se nepovažuje smluvní vztah, jehož předmětem je
koupě, prodej nebo užívání komodity, a očekává se jeho splnění dodáním komodity.
(7) Pokud je derivát součástí finančního nástroje, účetní jednotka stanoví, zda
bude účtovat o vloženém derivátu samostatně nebo zda využije možnost o vložených
derivátech neúčtovat. (8) Není-li touto vyhláškou stanoveno jinak, použijí
účetní jednotky přiměřeně ustanovení vyhlášky č._501/2002_Sb., kterou se
provádějí některá ustanovení zákona_č._563/1991_Sb., o účetnictví, ve znění
pozdějších předpisů, pro účetní jednotky, které jsou bankami a jinými finančními
institucemi, ve znění pozdějších předpisů. §_53 Oceňovací rozdíly při uplatnění
reálné hodnoty u derivátů k obchodování (1) Změny reálné hodnoty derivátů
určených k obchodování, jimiž jsou deriváty, které nesplňují podmínky uvedené v
§_52_odst._3, se účtují jako finanční náklad nebo finanční výnos. (2) Pokud je
derivát součástí finančního nástroje, účetní jednotka stanoví, zda bude účtovat
o vloženém derivátu samostatně nebo zda využije možnost o vložených derivátech
neúčtovat. (3) Není-li touto vyhláškou stanoveno jinak, použijí účetní jednotky
přiměřeně ustanovení vyhlášky č._501/2002_Sb., kterou se provádějí některá
ustanovení zákona_č._563/1991_Sb., o účetnictví, ve znění pozdějších předpisů,
pro účetní jednotky, které jsou bankami a jinými finančními institucemi, ve
znění pozdějších předpisů. §_53a Oceňovací rozdíly při uplatnění reálné hodnoty
u pohledávek, které účetní jednotka nabyla a určila k obchodování Změny reálné
hodnoty pohledávek, které účetní jednotka nabyla a určila k obchodování, se
účtují jako finanční náklad nebo finanční výnos. §_54 Ocenění majetku a závazků
při přeměně společnosti a okamžik účtování (1) Při přeměně společnosti z titulu
změny právní formy nebo z titulu převodu jmění na společníka, který nevede ani
nepovede účetnictví po zápisu přeměny do obchodního rejstříku, se neúčtuje o
oceňování majetku a závazků reálnou hodnotou, a to ani v případě, že zákon o
přeměnách ocenění jmění při přeměně společnosti vyžaduje. (2) Pokud zákon o
přeměnách vyžaduje u zanikající společnosti nebo u společnosti rozdělované
odštěpením, které jsou účetní jednotkou (dále jen „zanikající účetní jednotka“ a
„účetní jednotka rozdělovaná odštěpením“), ocenění jmění při přeměně
společnosti, použijí tyto účetní jednotky při ocenění majetku a závazků reálnou
hodnotou způsob ocenění podle §_24_odst._3_písm._a)_bodu_1 nebo 2 zákona;
obdobně postupuje nástupnická společnost, která je účetní jednotkou (dále jen
„nástupnická účetní jednotka“), nebo přejímající společník, který je účetní
jednotkou, v případě uvedeném v odstavci 7. (3) Účetní jednotka účtuje o ocenění
majetku a závazků reálnou hodnotou podle odstavce 2 na základě ocenění jmění
posudkem znalce pro projekt přeměny společnosti provedeného k rozvahovému dni
pro ocenění. (4) Pokud se rozhodný den shoduje se dnem otevření účetních knih,
který následuje po rozvahovém dni pro ocenění, nebo pokud se rozhodný den
neshoduje se dnem otevření účetních knih, který následuje po rozvahovém dni pro
ocenění a zároveň se neshoduje se dnem zápisu přeměny společnosti do obchodního
rejstříku, zanikající účetní jednotka nebo účetní jednotka rozdělovaná
odštěpením účtuje k rozhodnému dni o ocenění majetku a závazků reálnou hodnotou,
a to po otevření účetních knih. (5) Pokud se rozhodný den neshoduje se dnem
otevření účetních knih, který následuje po rozvahovém dni pro ocenění, a zároveň
se neshoduje se dnem zápisu přeměny společnosti do obchodního rejstříku,
zanikající účetní jednotka nebo účetní jednotka rozdělovaná odštěpením a) účtuje
při ocenění majetku a závazků reálnou hodnotou způsobem ocenění podle
§_24_odst._3_písm._a)_bodu_2_zákona pouze o reálné hodnotě majetku a závazků,
které vykázala v účetní závěrce ke dni předcházejícímu rozhodný den; o
oceňovacích rozdílech, které se vztahují k úbytkům majetku a závazků v období
mezi rozvahovým dnem pro ocenění a rozhodným dnem, se účtuje prostřednictvím
účtu vykazovaného v položce „A.II.6. Rozdíly z ocenění při přeměnách
společností“, nebo b) při ocenění majetku a závazků reálnou hodnotou způsobem
ocenění podle §_24_odst._3_písm._a)_bodu_1_zákona o položce „A.II.6. Rozdíly z
ocenění při přeměnách společností“ neúčtuje; existuje-li ocenění jmění posudkem
znalce k rozhodnému dni a došlo-li mezi rozvahovým dnem pro ocenění a rozhodným
dnem ke změně položky „B.II.9. Oceňovací rozdíl k nabytému majetku“, účetní
jednotka zaúčtuje tuto změnu na příslušný účet vykazovaný v položce „B.II.9.
Oceňovací rozdíl k nabytému majetku“ souvztažně s příslušným účtem vykazovaným v
položce „A.II.6. Rozdíly z ocenění při přeměnách společností“. (6) V případech
uvedených v odstavcích 4 a 5 nástupnická účetní jednotka nebo přejímající
společník, který je účetní jednotkou, účtuje o převzetí oceňovacích rozdílů
vzniklých z ocenění majetku a závazků reálnou hodnotou při úpravách v souladu s
§_54b k datu zápisu přeměny do obchodního rejstříku s účinky od rozhodného dne.
(7) Pokud se rozhodný den shoduje se dnem zápisu přeměny společnosti do
obchodního rejstříku, nástupnická účetní jednotka nebo přejímající společník,
který je účetní jednotkou, účtuje o ocenění majetku a závazků reálnou hodnotou
podle odstavce 5 k rozhodnému dni, a to po otevření účetních knih. Zanikající
účetní jednotka nebo účetní jednotka rozdělovaná odštěpením o ocenění majetku a
závazků reálnou hodnotou neúčtuje. §_54a Ocenění majetku a závazků při
přeshraniční přeměně společnosti a okamžik účtování (1) Pokud zákon o přeměnách
vyžaduje ocenění jmění při přeshraniční přeměně společnosti zanikající
zahraniční osoby nebo části zahraniční osoby rozdělované odštěpením a není-li
toto ocenění jmění vykázáno v její účetní závěrce sestavené nejpozději ke dni
předcházejícímu rozhodný den, nástupnická účetní jednotka, která má nebo má mít
sídlo v České republice, nebo přejímající společník, který je nebo bude účetní
jednotkou, použije při účtování o ocenění reálnou hodnotou §_54 obdobně, s
výjimkou postupu podle §_54_odst._6, jelikož v tomto případě nástupnická účetní
jednotka nebo přejímající společník, který je účetní jednotkou, nepřebírá
ocenění majetku a závazků reálnou hodnotou, ale účtuje o tomto ocenění. (2)
Zanikající účetní jednotka nebo účetní jednotka rozdělovaná odštěpením, která je
českou právnickou osobou, při přeshraniční přeměně společnosti o ocenění jmění
reálnou hodnotou neúčtuje. (3) Pokud je v případě uvedeném v odstavci 2 alespoň
jednou z nástupnických účetních jednotek účetní jednotka, která má nebo má mít
sídlo v České republice, použijí zanikající účetní jednotka i nástupnická účetní
jednotka při účtování o ocenění majetku a závazků reálnou hodnotou §_54 obdobně.
(4) Účetní jednotka při přeshraniční přeměně společnosti, z titulu změny právní
formy, přeshraničního přemístění sídla nebo z titulu převodu jmění na
společníka, který nevede ani nepovede účetnictví po zápisu přeměny do obchodního
rejstříku, neúčtuje o oceňování majetku a závazků reálnou hodnotou, a to ani v
případě, že zákon o přeměnách ocenění jmění vyžaduje. (5) Při vykázání ocenění
požadovaného zákonem o přeměnách může účetní jednotka postupovat rovněž metodou
stanovenou v §_24_odst._3_písm._a)_bodu_1_zákona. V tomto případě účetní
jednotka postupuje podle §_54. Volbu metody ocenění provede účetní jednotka s
ohledem na významnost a věrný a poctivý obraz předmětu účetnictví a finanční
situace účetní jednotky. (6) Majetek a závazky nabyté přeměnou společnosti,
které jsou vyjádřeny v cizí měně, přepočítá účetní jednotka na českou měnu
kursem devizového trhu vyhlášeným Českou národní bankou k rozhodnému dni
přeměny; u jiných aktiv a pasiv k rozhodnému dni přeměny se postupuje podle
ustanovení §_24_odst._2 věty druhé zákona. §_54b Úpravy prováděné s účinky od
rozhodného dne (1) Při přeměně společnosti, kdy se rozhodný den neshoduje se
dnem zápisu přeměny společnosti do obchodního rejstříku, zúčastněná společnost,
která je účetní jednotkou (dále jen „zúčastněná účetní jednotka“), přejímající
společník, který je účetní jednotkou, nástupnická účetní jednotka, která nebyla
zúčastněnou účetní jednotkou, nebo účetní jednotka uvedená v §_17_odst._5_zákona
upraví, za účelem dosažení cíle stanoveného v §_10_zákona o přeměnách, ke dni
zápisu přeměny společnosti do obchodního rejstříku účetnictví s účinky od
rozhodného dne. (2) Nástupnická účetní jednotka nebo přejímající společník,
který je účetní jednotkou, při přeměně společnosti, kdy se rozhodný den
neshoduje se dnem zápisu přeměny společnosti do obchodního rejstříku, v souladu
s odstavcem 1 účtuje ke dni zápisu přeměny do obchodního rejstříku s účinky od
rozhodného dne zejména a) o převzetí nebo úbytku aktiv a pasiv zanikající účetní
jednotky nebo účetní jednotky rozdělované odštěpením, b) o převzetí nebo úbytku
oceňovacích rozdílů k majetku a závazkům podle §_54 a 54a, c) o dalších
skutečnostech podle §_14_odst._2, d) o použití oceňovacího rozdílu vykázaného v
položkách uvedených v §_14a_odst._1_až_3, pokud provádí rozdělení těchto
položek, e) o převzetí nebo úbytku nákladů a výnosů zanikající účetní jednotky
nebo účetní jednotky rozdělované odštěpením. (3) Při přeshraniční přeměně
společnosti nástupnická účetní jednotka nebo přejímající společník, který je
účetní jednotkou, provádí úpravy podle odstavců 1 a 2 tak, aby skutečnosti
zaúčtované u zahraniční zanikající osoby v období od rozhodného dne do dne
zápisu přeměny společnosti do obchodního rejstříku byly v účetnictví nástupnické
účetní jednotky nebo přejímajícího společníka, který je účetní jednotkou,
zaúčtovány v souladu se zákonem a touto vyhláškou. (4) Nástupnická účetní
jednotka nebo přejímající společník, který je účetní jednotkou, může o účetních
případech uvedených v odstavci 2 písm._a)_až_d) účtovat při sestavení zahajovací
rozvahy, je-li takovýto postup efektivní. (5) Účetní případy podle odstavce 4
jsou účetními případy běžného účetního období podle §_3_odst._3_zákona. (6)
Ustanovení odstavců 1 až 5 se nepoužijí při změně právní formy a přeshraničním
přemístění sídla. §_55 Postup tvorby a použití opravných položek (1) Opravné
položky se vytvářejí pouze k účtům majetku v případech snížení ocenění majetku v
účetnictví prokázaném na základě inventarizace majetku. Tyto opravné položky se
vytvářejí jen v případech, kdy snížení ocenění majetku v účetnictví není
trvalého charakteru nebo není snížení ocenění vyjádřeno jiným způsobem,
například reálnou hodnotou. Při inventarizaci se posuzuje výše a odůvodněnost
vytvořených opravných položek. (2) Opravné položky lze vytvářet i v případech,
kdy tak stanoví zákon_č._593/1992_Sb., o rezervách pro zjištění základu daně z
příjmů, ve znění pozdějších předpisů. (3) Tvorba opravných položek se účtuje na
vrub nákladů a opravná položka se sníží, popřípadě zruší vyúčtováním ve prospěch
nákladů, pokud inventarizace neprokáže opodstatněnost její výše. (4) Opravné
položky nesmí mít aktivní zůstatek a nelze je tvořit na zvýšení hodnoty majetku.
§_56 Odpisování majetku (1) Odpisovaný nehmotný a hmotný dlouhodobý majetek se
odpisuje z ocenění stanoveného v §_47,_61, 61a a v §_25_a_27 zákona postupně v
průběhu jeho používání. Průběh používání může být vyjádřen i jinak než ve vazbě
na čas, například na výkony. Pro odpisování dlouhodobého hmotného majetku lze
použít metodu stanovenou v §_56a. (2) Podle ustanovení §_28_zákona se dále
odpisuje: a) dlouhodobý nehmotný majetek, k němuž účetní jednotka nabyla právo
užívání od vlastníka, majitele nebo jiné oprávněné osoby; majetek odpisuje též
oprávněná osoba, pokud o majetku účtuje, b) technické zhodnocení u účetní
jednotky, která dlouhodobý odpisovaný majetek úplatně nebo bezúplatně užívá a
provedla na tomto majetku technické zhodnocení na svůj účet, c) technické
zhodnocení drobného nehmotného a hmotného majetku, d) ložisko nevyhrazeného
nerostu nebo jeho část (dále jen „ložisko“) na pozemku koupeném nebo nabytém
vkladem po 1. lednu 1997, e) soubor movitých věcí se samostatným
technicko-ekonomickým určením jako jeden celek, a to i v případě, že je sestaven
z movitých věcí, u kterých je od počátku známo jejich ocenění, f) preferenční
limit, který lze odpisovat podle času nebo výkonů. (3) Účetní jednotky sestavují
odpisový plán podle §_28_odst._6_zákona včetně jeho aktualizace podle průběhu
používání a podle změn v průběhu používání majetku účetní jednotkou. S ohledem
na významnost a věrný a poctivý obraz předmětu účetnictví a finanční situace
účetní jednotky může účetní jednotka při odpisování majetku zohlednit
předpokládanou zbytkovou hodnotu. Předpokládanou zbytkovou hodnotou se pro účely
této vyhlášky rozumí účetní jednotkou zdůvodnitelná kladná odhadovaná částka,
kterou by účetní jednotka mohla získat v okamžiku předpokládaného vyřazení
majetku, například prodejem, po odečtení předpokládaných nákladů s vyřazením
souvisejících. Zohledněním předpokládané zbytkové hodnoty majetku podle věty
druhé se pro účely této vyhlášky rozumí, že účetní jednotka stanoví a
aktualizuje odpisový plán předmětného majetku tak, aby se za plánovanou dobu
jeho používání součet vykázaných a plánovaných odpisů včetně předpokládané
zbytkové hodnoty nebo zbytkové hodnoty rovnal ocenění majetku podle odstavce 1.
Zbytkovou hodnotou se rozumí snížená předpokládaná zbytková hodnota. Účetní
jednotky neprovádějí účetní operace opravující výši vykázaných odpisů a oprávek
v předchozích účetních obdobích. (4) Pořizovací cenou ložiska na jednotlivém
pozemku je kladný rozdíl mezi pořizovací cenou pozemku s ložiskem a cenou tohoto
pozemku podle právního předpisu platného v době koupě pozemku nebo v době nabytí
pozemku vkladem. Ložisko těžené podle horních předpisů se odpisuje sazbou na
jednotku těženého množství na základě skutečné těžby. Odpisová sazba na jednotku
těženého množství (Kč/t, Kč/m je podílem pořizovací ceny ložiska na jednotlivém
pozemku a zásob nevyhrazeného nerostu (t, m prokázaných geologickým průzkumem na
tomto pozemku. (5) V případě dlouhodobého nehmotného a hmotného majetku v
podílovém spoluvlastnictví odpisuje každý spoluvlastník svůj vlastnický podíl.
(6) Dlouhodobý nehmotný a hmotný majetek, který je majetkem bytových družstev,
pokud neslouží k podnikání, se nemusí odpisovat. Právnické osoby založené za
účelem, aby se staly vlastníkem domu s byty v nájmu společníků, členů nebo
zakladatelů, nemusí tento dlouhodobý nehmotný a hmotný majetek odpisovat, pokud
neslouží k podnikání. (7) Technické zhodnocení, k jehož účtování a odpisování je
oprávněna jiná účetní jednotka než vlastník majetku, se odepíše v průběhu
používání technického zhodnocení. Odpisování technického zhodnocení majetku
pořizovaného formou finančního leasingu, pokud je uživatel oprávněn účtovat a
odpisovat technické zhodnocení, se zahájí uvedením technického zhodnocení do
stavu způsobilého k užívání. (8) Při převodu vlastnictví k nemovitostem, které
podléhají vkladu do katastru nemovitostí, se nabytá nemovitost zaúčtuje dnem
doručení návrhu na vklad katastrálnímu úřadu. Podmíněnost nabytí právních účinků
vkladu do katastru nemovitostí se uvede na analytických účtech, v inventurních
soupisech a v příloze účetní závěrky. (9) O dlouhodobém nehmotném a hmotném
majetku účtuje a odpisuje jej nájemce, pokud je oprávněn o tomto majetku účtovat
a odpisovat jej na základě smlouvy o nájmu podniku nebo jeho části. (10) Podle
ustanovení §_28_zákona se dále neodpisují: a) umělecká díla, která nejsou
součástí stavby, sbírky, movité kulturní památky, předměty kulturní hodnoty a
obdobné movité věci stanovené zvláštními právními předpisy, b) nedokončený
dlouhodobý nehmotný a hmotný majetek a technické zhodnocení, pokud není uvedeno
do stavu způsobilého k užívání, c) finanční majetek, d) zásoby, e) najatý či
obdobně užívaný dlouhodobý hmotný nebo nehmotný majetek, není-li zákonem nebo
touto vyhláškou stanoveno jinak, f) pohledávky, g) preferenční limity, které
nelze odpisovat podle času nebo výkonů, a povolenky na emise. §_56a Metoda
komponentního odpisování majetku (1) Stavby [§_7_odst._2_písm._a)], byty a
nebytové prostory [§_7_odst._2_písm._d)], samostatné movité věci a soubory
movitých věcí [§_7_odst._3_písm._b)] může účetní jednotka s ohledem na
významnost a věrný a poctivý obraz předmětu účetnictví a finanční situace účetní
jednotky odpisovat metodou komponentního odpisování majetku. Účetní jednotka
vymezí druh majetku, u kterého použije metodu komponentního odpisování, průběh
používání a způsob určení komponenty včetně jejího ocenění podle svých potřeb a
tyto skutečnosti doloží průkazným účetním záznamem. (2) Komponentou se pro účely
této vyhlášky rozumí určená část majetku nebo souboru majetku podle odstavce 1
nebo určená kontrola výskytu závad, u které je výše ocenění významná v poměru k
výši ocenění celého majetku nebo souboru majetku a jejíž doba použitelnosti se
významně liší od doby použitelnosti majetku nebo souboru majetku. Určení
kontroly výskytu závad jako komponenty účetní jednotka provádí k okamžiku
uvedení majetku podle odstavce 1 do užívání (§_7_odst._11). (3) Komponenta se
odpisuje v průběhu používání samostatně od ostatních komponent a od zbylé části
majetku nebo souboru majetku podle odstavce 1. (4) Při výměně komponenty se
ocenění majetku podle odstavce 1 upravuje tak, že se snižuje o výši ocenění
vyřazované komponenty a zvyšuje o výši ocenění nově zařazované komponenty včetně
náhradních dílů spotřebovaných na výměnu komponenty a o náklady související s
výměnou této komponenty podle ustanovení §_47. Pokud vyřazovaná komponenta není
k okamžiku vyřazení odepsána do výše jejího ocenění, provede účetní jednotka
odpis zůstatkové ceny vyřazované komponenty do nákladů. (5) O majetku podle
odstavce 1 a jeho oprávkách se účtuje jako o celku; majetek se i jako celek
vykazuje. Účetní jednotka prokáže výpočet výše odpisu tohoto majetku jako celku
například tím, že metodě komponentního odpisování přizpůsobí účtování o odpisech
na analytických účtech. (6) Při prvním použití metody komponentního odpisování u
majetku podle odstavce 1, který byl již uveden do užívání, se na komponenty
rozděluje celkové ocenění majetku a celková výše oprávek k majetku; přitom nesmí
být součet zůstatkových cen připadajících na jednotlivé komponenty vyšší než
zůstatková cena celého majetku. Účetní operace opravující výši vykázaných odpisů
a oprávek v předchozích obdobích se neprovádějí. §_57 Postup tvorby a použití
rezerv (1) Rezervy jsou určeny k pokrytí budoucích závazků nebo výdajů podle
§_26_zákona, u nichž je znám účel, je pravděpodobné, že nastanou, avšak
zpravidla není jistá částka nebo datum, k němuž vzniknou. U rezerv podle
zvláštních právních předpisů se postupuje podle těchto předpisů. Účetní
jednotka, která využije metodu komponentního odpisování podle §_56a, neúčtuje o
rezervě na opravy hmotného majetku. (2) Tvorba rezerv se účtuje na vrub nákladů,
jejich použití, snížení nebo zrušení pro nepotřebnost ve prospěch nákladů. (3)
Zůstatky rezerv se převádějí do následujícího účetního období. (4) Rezervy
nesmějí mít aktivní zůstatek. (5) Rezervy není možné používat k úpravám výše
ocenění aktiv. (6) Výši vytvořených rezerv a jejich odůvodněnost ověřuje účetní
jednotka nejméně při každé inventarizaci. §_58 Vzájemné zúčtování (1) Za
porušení vzájemného zúčtování v účetnictví a v účetní závěrce účetní jednotky se
nepovažuje zúčtování: a) dobropisů nebo refundací týkajících se konkrétní
nákladové, popřípadě výnosové položky a vztahujících se k účetnímu období, ve
kterém byl náklad, popřípadě výnos zúčtován, b) doměrků a vratek daní z příjmů,
nepřímých daní a poplatků, včetně účtování o odložené dani podle §_59_odst._4,
c) rozdílů zjištěných při inventarizaci, které vznikly ve stejném
inventarizačním období prokazatelně neúmyslnou záměnou jednotlivých druhů, u
kterých je tato záměna možná vzhledem k charakteru druhů zásob, například v
důsledku různých rozměrů spojovacích materiálů nebo podobného balení zásob, d)
rezerv, opravných položek a komplexních nákladů příštích období. (2) V účetní
závěrce se navíc za vzájemné zúčtování nepovažuje souhrnné vykázání kursových
rozdílů, zisků a ztrát z přecenění majetku a závazků na reálnou hodnotu,
pohledávek a závazků, s výjimkou přijatých a poskytnutých záloh, vůči téže
fyzické nebo právnické osobě, které mají dobu splatnosti do jednoho roku a jsou
vedeny ve stejných měnách, vykázání vlastních dluhopisů a vykázání rezervy na
daň z příjmů a uhrazených záloh na daň z příjmů. (3) Za vzájemné zúčtování se
nepovažuje prostřednictvím rozvahových účtů zaúčtovaný vzájemný zápočet
pohledávek a závazků ve smyslu občanského a obchodního zákoníku. §_59 Metoda
odložené daně (1) O odložené dani účtují a vykazují ji účetní jednotky, které
tvoří konsolidační celek, a účetní jednotky, které sestavují účetní závěrku v
plném rozsahu (§_18_odst._3_zákona). Ostatní účetní jednotky stanoví, zda budou
účtovat o odložené dani a vykazovat ji. (2) Výpočet odložené daně je založen na
závazkové metodě vycházející z rozvahového přístupu. Závazkovou metodou se
rozumí postup, kdy odložená daň ve vztahu k výsledku hospodaření zjištěnému v
účetnictví bude uplatněna v pozdějším období, a proto při výpočtu bude použita
sazba daně z příjmů platná v období, ve kterém budou daňový závazek nebo
pohledávka uplatněny. Pokud tato sazba daně známa není, použije se sazba platná
v příštím účetním období. (3) Rozvahový přístup znamená, že závazková metoda
podle odstavce 2 vychází z přechodných rozdílů, jimiž jsou rozdíly mezi daňovou
základnou aktiv, popřípadě pasiv a výší aktiv, popřípadě pasiv uvedených v
rozvaze (bilanci). Daňovou základnou aktiv, popřípadě pasiv je hodnota těchto
aktiv, popřípadě pasiv uplatnitelná v budoucnosti pro daňové účely. (4) Odložená
daňová pohledávka nebo odložený daňový závazek se zjistí jako součin výsledného
rozdílu a sazby daně z příjmů, která je stanovena zákonem o daních z příjmů.
Změní-li se sazba daně z příjmů, je nutno přepočítat zůstatek účtu odložené daně
a rozdíl zaúčtovat prostřednictvím účtu v účtové skupině 59. (5) Účetní jednotka
účtuje o odloženém závazku vždy a o odložené daňové pohledávce s ohledem na
zásadu opatrnosti. (6) Při prvním účtování o odložené dani se část odložené
daně, která se vztahuje k předchozím účetním obdobím, zaúčtuje na účtech účtové
skupiny 42 a část, která se vztahuje k běžnému účetnímu období, na účtech účtové
skupiny 59. V následujících letech se na účtu účtové skupiny 48 účtuje zvýšení
nebo snížení odložené daně meziročně vypočtené ze všech přechodných rozdílů. V
případě změny metody se vzniklé rozdíly zaúčtují na účtech účtové skupiny 42.
§_60 Metoda kursových rozdílů (1) Kursové rozdíly vznikající při ocenění majetku
a závazků uvedených v §_4_odst._12_zákona k okamžiku uskutečnění účetního
případu, ke konci rozvahového dne nebo k jinému okamžiku, k němuž se sestavuje
účetní závěrka, se účtují na vrub účtu finančních nákladů nebo ve prospěch účtu
finančních výnosů. (2) Kursové rozdíly podle odstavce 1 lze při postupném
splácení pohledávek a závazků a při pohybech na účtech v účtových skupinách 21,
22 a 26 vyúčtovat na vrub účtu finančních nákladů a ve prospěch účtu finančních
výnosů až ke konci rozvahového dne nebo k jinému okamžiku, ke kterému se
sestavuje účetní závěrka. (3) Kursové rozdíly z cenných papírů a podílů se při
ocenění ke konci rozvahového dne nebo k jinému okamžiku, k němuž se sestavuje
účetní závěrka, neúčtují samostatně na příslušné účty nákladů a výnosů, ale jsou
součástí ocenění reálnou hodnotou nebo ocenění ekvivalencí, ať je účtována
výsledkově nebo rozvahově. Pokud není cenný papír nebo podíl oceněn reálnou
hodnotou nebo ekvivalencí, pak se kursové rozdíly účtují prostřednictvím
rozvahových účtů v účtové skupině 41. Pokud není dluhový cenný papír oceněn
reálnou hodnotou nebo se podle §_27_zákona reálnou hodnotou neoceňuje, pak se
kursový rozdíl účtuje na vrub finančních nákladů a ve prospěch finančních
výnosů. (4) Kursové rozdíly z aktiv a závazků v cizí měně, které účetní jednotka
vykazuje v rozvaze a kterými se rozhodla zajistit proti měnovému riziku již
vzniklé nebo očekávané smluvní vztahy, jejichž plnění je v cizí měně a o nichž
není dosud účtováno, se účtují, nejde-li o deriváty, na rozvahových účtech
účtové skupiny 41. Na příslušné účty nákladů nebo výnosů se účtují tyto kursové
rozdíly v okamžiku zaúčtování příslušných smluvních vztahů nebo v případě, kdy
očekávané smluvní vztahy nevzniknou. Aktiva a závazky podle věty první musí
splňovat podmínky platné pro zajišťovací derivát podle §_52_odst._3_a_4;
přestanou-li splňovat uvedené podmínky, postupuje účetní jednotka od tohoto
okamžiku podle odstavců 1 až 3. §_61 Metoda ocenění souboru majetku (1) Souborem
majetku (§_24_odst._4_zákona), který se podle §_24_odst._5_zákona ocení jednou
cenou, pokud při pořízení tohoto souboru nejsou známy ceny jeho jednotlivých
složek, se rozumí a) soubor movitých věcí se samostatným technicko-ekonomickým
určením, který slouží jednotnému účelu, popřípadě stroj nebo zařízení včetně
prvního vybavení náhradními díly s výjimkou náhradních dílů určených k výměně
komponenty, b) soubor jiného dlouhodobého hmotného majetku vykázaný v položce
„B.II.6. Jiný dlouhodobý hmotný majetek“ s výjimkou ložisek nevyhrazeného
nerostu. (2) Za soubor majetku lze též považovat soubor pohledávek vytvářený
podle zákona o daních z příjmů. §_61a Metoda ocenění při nabytí více než jedné
složky majetku převodem či přechodem podle §_24_odst._3_písm._b)_zákona (1) V
případě nabytí majetku podle §_24_odst._3_písm._b)_zákona se základem pro
poměrné rozúčtování celkové pořizovací ceny nebo reprodukční pořizovací ceny
rozumí goodwill zjištěný za přiměřeného použití ustanovení §_6_odst._3_písm._d).
Není-li zjištěný základ pro poměrné rozúčtování celkové pořizovací ceny nebo
reprodukční pořizovací ceny nulový, rozdělí se a přičte v poměru k cenám
jednotlivého nabytého dlouhodobého hmotného majetku, dlouhodobého nehmotného
majetku, zásob a finančního majetku, s výjimkou finančního majetku oceňovaného
jmenovitou hodnotou, popřípadě k dalším složkám majetku, u kterých nedojde
jejich úpravou ke zkreslení věrného obrazu předmětu účetnictví. (2) Nejsou-li
součástí nabytého majetku též závazky a jsou-li zároveň náklady na ocenění
majetku nabytého podle odstavce 1 znalcem neúměrné významu tohoto ocenění, lze
pro účely zjištění základu pro poměrné rozúčtování celkové pořizovací ceny nebo
reprodukční pořizovací ceny podle odstavce 1 použít ocenění kvalifikovaným
odhadem, jenž zajistí přiměřené přiblížení se k tržní hodnotě majetku. §_61b
Metoda přechodu z daňové evidence na účetnictví (1) Fyzické osoby vedoucí
daňovou evidenci podle zvláštního právního předpisu (dále jen „daňová
evidence“), které se staly účetní jednotkou podle
§_1_odst._2_písm._d)_až_h)_zákona, zjistí v záznamech daňové evidence stavy
jednotlivých složek majetku a závazků, případně rezerv, oceňovacích rozdílů k
úplatně nabytému majetku a u finančního pronájmu s následnou koupí najatého
hmotného majetku neuplatněnou část výdajů ke dni předcházejícímu první den
účetního období, v němž jim vznikla povinnost podle §_4_odst._2_až_7 zákona. (2)
Jednotlivé složky majetku a závazků se ocení podle §_24_a_25 zákona. U
dlouhodobého odpisovaného nehmotného a hmotného majetku účetní jednotky sestaví
odpisové plány podle §_28_odst._6_zákona. Stav oprávek je dán součtem odpisů,
které by byly účtovány podle odpisového plánu za dobu používání do okamžiku
přechodu z daňové evidence na účetnictví. (3) Stavy jednotlivých složek majetku
a závazků, rezerv, oceňovacích rozdílů k úplatně nabytému majetku podle odstavce
1 se převedou k prvnímu dni účetního období jako počáteční zůstatky příslušných
rozvahových účtů; neuplatněná část výdajů u finančního pronájmu s následnou
koupí najatého hmotného majetku se uvede jako počáteční zůstatek účtu určeného k
zachycení nákladů příštích období v účtové skupině 38. (4) Rozdíl mezi součtem
počátečních zůstatků nově otevřených účtů aktiv a mezi součtem počátečních
zůstatků nově otevřených účtů pasiv se uvede na účet v účtové skupině 49, a to v
závislosti na povaze zjištěného rozdílu (+/-) jako zůstatek aktivní nebo
pasivní. ČÁST PÁTÁ KONSOLIDOVANÁ ÚČETNÍ ZÁVĚRKA HLAVA I POSTUP ZAHRNOVÁNÍ
ÚČETNÍCH JEDNOTEK DO KONSOLIDAČNÍHO CELKU §_62 (1) Do konsolidované účetní
závěrky zahrnuje konsolidující účetní jednotka a) konsolidované účetní jednotky,
které s konsolidující účetní jednotkou tvoří konsolidační celek, b) účetní
jednotky pod společným vlivem a účetní jednotky přidružené, pokud se bude
sestavovat konsolidovaná účetní závěrka. (2) Konsolidační celek nevytváří
konsolidující účetní jednotka v případech stanovených v §_22a_zákona nebo pokud
je současně konsolidovanou účetní jednotkou zahrnutou do konsolidačního celku
jiné konsolidující osoby, která je konsolidující účetní jednotkou nebo
konsolidující zahraniční osobou řídící se právem členského státu Evropské unie
(dále jen „jiná konsolidující účetní jednotka“), za předpokladu, že tato jiná
konsolidující účetní jednotka: a) drží veškeré akcie nebo podíly konsolidující
účetní jednotky; k akciím nebo podílům drženým na základě zvláštních právních
předpisů, stanov nebo společenské smlouvy členy správních, řídících a dozorčích
orgánů se nepřihlíží, b) drží alespoň 90 % akcií nebo podílů konsolidující
účetní jednotky a nesestavení konsolidované účetní závěrky schválili ostatní
akcionáři nebo společníci konsolidující účetní jednotky, nebo c) drží méně než
90 % akcií nebo podílů konsolidující účetní jednotky a ostatní akcionáři nebo
společníci držící určitý podíl v konsolidující účetní jednotce nepožádali
nejpozději 6 měsíců před koncem účetního období o sestavení konsolidované účetní
závěrky konsolidující účetní jednotky; tento podíl činí celkem v případě akciové
společnosti nejméně 10 % a v případě ostatních obchodních společností nejméně 20
%. (3) Podle odstavce 2 se postupuje, pokud jsou splněny tyto podmínky: a)
konsolidující účetní jednotka a všechny jí konsolidované účetní jednotky jsou
zahrnuty do konsolidované účetní závěrky konsolidačního celku jiné konsolidující
účetní jednotky, b) konsolidovaná účetní závěrka podle písmene a) a
konsolidovaná výroční zpráva jsou sestaveny jinou konsolidující účetní jednotkou
a jsou ověřeny auditorem podle práva státu, kterým se tato jiná konsolidující
účetní jednotka řídí, c) konsolidovanou účetní závěrku podle písmene a) a
konsolidovanou výroční zprávu podle písmene b) a zprávu auditora odpovědného za
ověření této konsolidované účetní závěrky a konsolidované výroční zprávy
konsolidující účetní jednotka zveřejní podle §_21a_zákona; tyto účetní záznamy
musí být zveřejněny v českém jazyce a d) příloha k účetní závěrce konsolidující
účetní jednotky obsahuje obchodní firmu a sídlo jiné konsolidující účetní
jednotky, která konsolidovanou účetní závěrku podle písmene a) sestavila, a
důvody nevytvoření konsolidačního celku. (4) Požaduje-li se sestavení
konsolidované účetní závěrky a konsolidované výroční zprávy pro účely
informování zaměstnanců nebo jejich zástupců podle zvláštního právního předpisu
anebo na žádost správních nebo soudních orgánů pro jejich potřeby, postup podle
odstavců 2 a 3 se nepoužije. (5) Na účetní jednotky, které jsou emitentem
cenných papírů přijatých k obchodování na regulovaném trhu cenných papírů se
sídlem v členském státě Evropské unie, se ustanovení odstavce 2 písm._a)_a_b)
nepoužijí. (6) Do konsolidačního celku nemusí být zahrnuty konsolidované účetní
jednotky, a) u nichž není podíl na konsolidačním celku významný z hlediska
podání věrného a poctivého obrazu předmětu účetnictví a finanční situace
konsolidačního celku; pokud je u dvou a více takových konsolidovaných účetních
jednotek jejich souhrnný podíl významný, jsou tyto účetní jednotky zahrnuty do
konsolidačního celku, nebo b) u nichž dlouhodobá omezení významně brání
konsolidující účetní jednotce ve výkonu jejích práv ohledně nakládání s majetkem
nebo řízení uvedených konsolidovaných účetních jednotek, nebo výjimečně nelze-li
bez prokazatelně nutných nepřiměřených nákladů nebo bez prokazatelně nutného
zbytečného zdržení získat informace nezbytné pro sestavení konsolidované účetní
závěrky podle této vyhlášky, nebo c) jsou-li akcie nebo podíly konsolidovaných
účetních jednotek drženy výhradně za účelem jejich prodeje. : a) plná
konsolidace, která se použije při zahrnutí konsolidované účetní jednotky do
konsolidované účetní závěrky, c) konsolidace ekvivalencí (protihodnotou), která
se použije při zahrnutí účetní jednotky přidružené do konsolidované účetní
závěrky(7) Pro zahrnutí účetních jednotek pod společným vlivem do položek
konsolidované účetní závěrky se přiměřeně použijí ustanovení odstavce 6. (8)
Účetní jednotky přidružené nemusí být zahrnuty do položek konsolidované účetní
závěrky, je-li podíl konsolidující účetní jednotky na vlastním kapitálu účetní
jednotky přidružené nevýznamný z hlediska podání věrného a poctivého obrazu
předmětu účetnictví a finanční situace konsolidující účetní jednotky a účetních
jednotek začleněných do konsolidované účetní závěrky. HLAVA II METODY
KONSOLIDACE §_63 (1) Konsolidace se provádí způsobem přímé konsolidace nebo po
jednotlivých úrovních dílčích celků. Přímou konsolidací se rozumí konsolidace
všech účetních jednotek najednou, bez využití konsolidovaných účetních závěrek
případně sestavených za dílčí celky. (2) Konsolidace po jednotlivých úrovních
znamená, že se postupně sestavují konsolidované účetní závěrky za nižší celky,
které pak vstupují do konsolidovaných účetních závěrek vyšších celků. (3) Při
sestavování konsolidované účetní závěrky se využívají tyto metodyb) poměrná
konsolidace, která se použije při zahrnutí účetní jednotky pod společným vlivem
do konsolidované účetní závěrky, . (4) Metoda plné konsolidace zahrnuje položky
rozvahy a výkazu zisku a ztráty účetních závěrek konsolidovaných účetních
jednotek v plné výši, po jejich případném vyloučení, přetřídění a úpravách, do
rozvahy a výkazu zisku a ztráty konsolidující účetní jednotky. (5) Metoda
poměrné konsolidace zahrnuje položky rozvahy a výkazu zisku a ztráty účetních
jednotek pod společným vlivem v poměrné výši odpovídající podílu konsolidující
účetní jednotky na vlastním kapitálu těchto účetních jednotek, po jejich
případném vyloučení, přetřídění a úpravách, do rozvahy a výkazu zisku a ztráty
konsolidující účetní jednotky. (6) Metoda konsolidace ekvivalencí znamená
ocenění účasti konsolidující účetní jednotky na účetní jednotce přidružené ve
výši podílu na vlastním kapitálu, po případném přetřídění a úpravách
jednotlivých položek účetní závěrky. (7) U účetních jednotek, které mají
povinnost podrobit se sestavení konsolidované účetní závěrky, se zvolená metoda
konsolidace může změnit pouze ve výjimečných případech. Takovouto změnu uvede
účetní jednotka v příloze v účetní závěrce s odůvodněním a s uvedením jejího
vlivu na aktiva, pasiva a finanční situaci účetních jednotek zahrnutých do
konsolidované účetní závěrky. (8) Přetříděním se rozumí takové operace v
účetních závěrkách účetních jednotek vstupujících do konsolidace, na jejichž
základě je možno přiřadit k sobě v procesu konsolidace sourodé položky a sčítat
je. Úpravami se rozumí operace ke sladění účetních metod v rámci konsolidace v
případech, kdy odlišné metody by podstatným způsobem ovlivnily pohled na ocenění
majetku a závazků v konsolidované účetní závěrce a na vykázaný výsledek
hospodaření. Vyloučením se rozumí takové operace, které umožní, aby
konsolidovaná účetní závěrka neobsahovala vzájemné transakce, které byly
realizovány účetními jednotkami v konsolidaci. Jde zejména o vzájemné pohledávky
a závazky, nákup a prodej zásob, dlouhodobého majetku, přijaté a vyplacené
dividendy, dary a další operace mezi účetními jednotkami, které mají významný
vliv na konsolidovaný výsledek hospodaření. (9) Pokud konsolidující účetní
jednotka zahrne do konsolidované účetní závěrky účetní jednotku s odlišným
rozvahovým dnem, který předchází o méně než 3 měsíce rozvahový den, ke kterému
se konsolidovaná účetní závěrka sestavuje, zohlední skutečnosti, které nastaly v
účetnictví zahrnované účetní jednotky mezi těmito rozvahovými dny, jsou-li
významné. Informace o této skutečnosti konsolidující účetní jednotka uvede v
příloze v konsolidované účetní závěrce. HLAVA III USPOŘÁDÁNÍ, OZNAČOVÁNÍ A
OBSAHOVÉ VYMEZENÍ POLOŽEK KONSOLIDOVANÉ ÚČETNÍ ZÁVĚRKY §_64 (1) Konsolidovanou
účetní závěrku tvoří rozvaha, výkaz zisku a ztráty a příloha. Součástí
konsolidované účetní závěrky může být i přehled o peněžních tocích a přehled o
změnách vlastního kapitálu. Konsolidovaná rozvaha zahrnuje nejméně položky
označené velkými písmeny latinské abecedy a římskými číslicemi doplněné o
položky podle §_65. Konsolidovaný výkaz zisku a ztráty zahrnuje nejméně položky
označené velkými písmeny latinské abecedy a římskými číslicemi doplněné o
položky podle §_66 a výpočtové položky. (2) Informace konsolidované účetní
závěrky vycházejí z účetních závěrek konsolidující účetní jednotky,
konsolidovaných účetních jednotek, účetních jednotek pod společným vlivem a
účetních jednotek přidružených, konsolidovaných účetních závěrek dílčích celků a
dalších údajů, které poskytují konsolidované účetní jednotky, účetní jednotky
pod společným vlivem a účetní jednotky přidružené konsolidující účetní jednotce.
Tyto dokumenty jsou účetními záznamy a uschovávají se po dobu úschovy
konsolidované účetní závěrky. (3) Konsolidovaná účetní závěrka se dokumentuje
přehledem o způsobu transformace z účetních závěrek účetních jednotek, které
mají povinnost podrobit se sestavení konsolidované účetní závěrky. Tento přehled
je písemným záznamem a uchovává se po dobu úschovy konsolidované účetní závěrky.
(4) Pro uspořádání položek konsolidované účetní závěrky a jejich obsahové
vymezení se použije uspořádání a obsahové vymezení položek účetní závěrky podle
§_3_odst._2_a_3 doplněné o položky, které vyplývají z konsolidace. §_65
Konsolidovaná rozvaha (1) V konsolidované rozvaze se uvádí výše aktiv v ocenění
sníženém o opravné položky a oprávky odděleně za běžné účetní období a minulé
účetní období. Výše pasiv se uvádí za běžné účetní období a minulé účetní
období. (2) Rozvaha se podle použité metody konsolidace doplní o položky a)
Kladný konsolidační rozdíl, b) Záporný konsolidační rozdíl, c) Menšinový vlastní
kapitál, d) Menšinový základní kapitál, e) Menšinové kapitálové fondy, f)
Menšinové fondy ze zisku včetně nerozděleného zisku a neuhrazené ztráty minulých
let, g) Menšinový výsledek hospodaření běžného účetního období, h) Cenné papíry
a podíly v ekvivalenci, i) Konsolidační rezervní fond, j) Podíl na výsledku
hospodaření v ekvivalenci. §_66 Konsolidovaný výkaz zisku a ztráty (1) V
konsolidovaném výkazu zisku a ztráty se uvádí výše nákladů a výnosů odděleně za
běžné účetní období a minulé účetní období. (2) Výkaz zisku a ztráty se doplní
a) v nákladových položkách o zúčtování kladného konsolidačního rozdílu, b) ve
výnosových položkách o zúčtování záporného konsolidačního rozdílu, c) o
menšinové podíly na výsledku hospodaření, o podíl na výsledku hospodaření v
ekvivalenci, podle použité metody konsolidace. §_67 Obsahové vymezení přílohy v
konsolidované účetní závěrce (1) Konsolidující účetní jednotka uvede v příloze v
konsolidované účetní závěrce a) způsob konsolidace podle §_63_odst._1 a použité
metody konsolidace podle §_63_odst._4, b) obchodní firmu a sídlo konsolidovaných
účetních jednotek zahrnutých do konsolidačního celku; podíl na vlastním kapitálu
v těchto účetních jednotkách zahrnutých do konsolidačního celku držený jinými
účetními jednotkami než konsolidující účetní jednotkou nebo osobami jednajícími
vlastním jménem, ale na účet těchto účetních jednotek; dále uvede důvody, na
základě kterých se stala ovládající osobou, c) obchodní firmu a sídlo
konsolidovaných účetních jednotek nezahrnutých do konsolidačního celku podle
§_62_odst._6_a_§_22a_odst._3_zákona, včetně důvodů jejich nezahrnutí s uvedením
podílu na vlastním kapitálu v těchto účetních jednotkách drženého jinými osobami
než konsolidující účetní jednotkou, d) obchodní firmu a sídlo účetních jednotek
přidružených, které jsou zahrnuty do konsolidované účetní závěrky; podíl na
vlastním kapitálu v těchto účetních jednotkách přidružených, který drží účetní
jednotky zahrnuté do konsolidace nebo osoby jednající vlastním jménem, ale na
účet těchto účetních jednotek, e) obchodní firmu a sídlo účetních jednotek
přidružených, které nejsou zahrnuty do konsolidované účetní závěrky podle
§_62_odst._8, včetně uvedení důvodu pro nezahrnutí, f) obchodní firmu a sídlo
účetních jednotek pod společným vlivem zahrnutých do konsolidované účetní
závěrky; podíl na vlastním kapitálu v těchto účetních jednotkách pod společným
vlivem, který drží účetní jednotky zahrnuté do konsolidace nebo osoby jednající
vlastním jménem, ale na účet těchto účetních jednotek; dále uvede důvody, na
základě kterých je vykonáván společný vliv, g) obchodní firmu a sídlo účetních
jednotek, které nejsou uvedeny pod písmeny b)_až_f), v nichž mají účetní
jednotky samy nebo prostřednictvím osoby jednající vlastním jménem na její účet
podíl na vlastním kapitálu menší než 20 %; uvede se výše podílu na vlastním
kapitálu, včetně celkové výše vlastního kapitálu, výše výsledku hospodaření za
poslední účetní období těchto účetních jednotek; tato informace nemusí být
uvedena, nejsou-li tyto účetní jednotky významné z hlediska podání věrného a
poctivého obrazu předmětu účetnictví a finanční situace v konsolidované účetní
závěrce, informace o vlastním kapitálu a o výsledku hospodaření se rovněž
neuvádějí, nejsou-li zveřejněny a je-li podíl konsolidující účetní jednotky na
vlastním kapitálu přímo nebo prostřednictvím jiných účetních jednotek menší než
50 %, h) informace o použitých účetních metodách a zásadách, o změnách způsobů
oceňování, postupů účtování, uspořádání položek konsolidované účetní závěrky a
obsahového vymezení položek oproti předcházejícímu účetnímu období, s uvedením
důvodů těchto změn; u položek uvedených v konsolidované účetní závěrce, které
jsou nebo původně byly vyjádřeny v cizí měně, se uvedou informace o způsobu
jejich přepočtu na měnu, v níž byla sestavena konsolidovaná účetní závěrka, i)
vysvětlení položek „Kladný konsolidační rozdíl“ a „Záporný konsolidační rozdíl“,
metody jejich stanovení a jakékoli významné změny oproti předcházejícímu
účetnímu období, j) průměrný přepočtený počet zaměstnanců konsolidačního celku
během účetního období, za které se sestavuje konsolidovaná účetní závěrka,
rozčleněných podle kategorií; samostatně se uvede průměrný přepočtený počet
zaměstnanců v průběhu účetního období u účetních jednotek pod společným vlivem.
(2) Konsolidující účetní jednotka dále v příloze uvede zejména a) výši odměn
vyplacených za účetní období jak v peněžní, tak i v nepeněžní formě osobám,
které jsou statutárním orgánem, členům statutárních nebo jiných řídících a
dozorčích orgánů, jakož i výši vzniklých nebo sjednaných penzijních závazků k
bývalým členům vyjmenovaných orgánů, s uvedením úhrnu za každou kategorii, b)
výši záloh, půjček a úvěrů poskytnutých osobám, které jsou statutárním orgánem,
členům statutárních nebo jiných řídících a dozorčích orgánů s uvedením úrokové
sazby, hlavních podmínek a jakýchkoliv splatných částek, výši všech forem
zajištění, s uvedením úhrnu za každou kategorii, c) celkovou částku závazků,
které ke dni sestavení konsolidované účetní závěrky mají dobu splatnosti delší
než pět let a celkovou částku zajištěných závazků s uvedením povahy a formy
tohoto zajištění, d) způsob stanovení reálné hodnoty příslušného majetku a
závazků, popis použitého oceňovacího modelu při ocenění cenných papírů a
derivátů reálnou hodnotou, změny reálné hodnoty, včetně změn v ocenění podílu
ekvivalencí podle jednotlivých druhů finančního majetku a způsob jejich
zaúčtování; pokud nebyl cenný papír, podíl a derivát oceněn reálnou hodnotou
nebo ekvivalencí, uvede účetní jednotka důvody a případnou výši opravné položky,
e) souhrnnou výši finančních závazků, které nejsou uvedeny v konsolidované
rozvaze, jsou-li tyto informace užitečné pro posouzení finanční situace;
samostatně se uvedou veškeré závazky související s důchody a závazky mezi
konsolidující účetní jednotkou a účetními jednotkami nezahrnutými do
konsolidované účetní závěrky, f) konsolidované výnosy z běžné činnosti rozvržené
podle kategorií činností a podle zeměpisných trhů, pokud se tyto kategorie a
trhy mezi sebou podstatně liší z hlediska způsobu, kterým je organizován prodej
zboží a výrobků a poskytování služeb spadajících do běžné činnosti, g) charakter
a obchodní účel transakcí, které nejsou uvedeny v konsolidované rozvaze, a
finanční dopad těchto transakcí, pokud jsou rizika nebo užitky z těchto operací
významné a pokud je zveřejnění těchto rizik nebo užitků nezbytné k posouzení
finanční situace, h) transakce, s výjimkou transakcí v rámci účetních jednotek v
konsolidaci, které konsolidující účetní jednotka, konsolidované účetní jednotky,
účetní jednotky pod společným vlivem nebo účetní jednotky přidružené uzavřely se
spřízněnou stranou, včetně objemu takových transakcí, povahy vztahu se
spřízněnou stranou a ostatních informací o těchto transakcích, které jsou
nezbytné k pochopení finanční situace, pokud jsou tyto transakce významné a
nebyly uzavřeny za běžných tržních podmínek; informace o jednotlivých
transakcích lze seskupovat podle jejich charakteru s výjimkou případů, kdy jsou
samostatné informace nezbytné k pochopení dopadu transakcí se spřízněnou stranou
na finanční situaci; výraz „spřízněná strana“ má stejný význam jako v
mezinárodních účetních standardech upravených právem Evropské unie, i) odděleně
informace o celkových nákladech na odměny statutárnímu auditorovi nebo
auditorské společnosti za účetní období v členění na 1. povinný audit roční
účetní závěrky, 2. jiné ověřovací služby, 3. daňové poradenství, 4. jiné
neauditorské služby. ČÁST ŠESTÁ §_69 Ustanovení přechodná a závěrečná (1)
Ustanovení této vyhlášky se nevztahují na účetní závěrky a konsolidované účetní
závěrky sestavené za účetní období započatá před účinností této vyhlášky. (2)
Ustanovení této vyhlášky nemusí uplatnit účetní jednotky v likvidaci, jejichž
likvidace byla zahájena před 1. lednem 1993, a státní podniky hospodařící v
režimu zákona_č._111/1990_Sb., o státním podniku, ve znění pozdějších předpisů,
do doby jejich zániku. (3) Položka „B.II.9. Oceňovací rozdíl k nabytému majetku“
obsahuje též opravnou položku k nabytému majetku stanovenou (vytvořenou) před
nabytím účinnosti této vyhlášky. (4) Položky „B.I. Dlouhodobý nehmotný majetek“
a „B.II. Dlouhodobý hmotný majetek“ obsahují též dlouhodobý nehmotný a hmotný
majetek a technické zhodnocení zařazené do těchto položek v ocenění před nabytím
účinnosti této vyhlášky, a to až do vyřazení tohoto majetku. (5) Ustanovení
§_52_a_53 se použijí až v účetním období začínajícím 1. ledna 2004 a později.
Změny reálné hodnoty derivátů a změny reálné hodnoty zajištěných položek aktiv a
pasiv, které byly účtovány před 1. lednem 2004 prostřednictvím rozvahových účtů
na účtech účtové skupiny 41 a budou podle §_52_a_53 účtovány prostřednictvím
účtů nákladů a výnosů, se poté zaúčtují jako změna metody do mimořádných nákladů
a výnosů. §_70 Účinnost Tato vyhláška nabývá účinnosti dnem 1. ledna 2003.
Ustanovení přechodná zavedena vyhláškou č._472/2003_Sb._Čl._II 1. Účetní závěrky
a konsolidované účetní závěrky za účetní období započatá před účinností této
vyhlášky se sestaví podle dosavadních právních předpisů, pokud není v bodě 4
stanoveno jinak. 2. V prvním dni účetního období započatého 1.ledna 2004 a
později se opravné položky u pohledávek, které účetní jednotka nabyla v účetních
obdobích započatých před 1. lednem 2004 a určila k obchodování, zruší ve
prospěch nákladů; ke stejnému okamžiku se zaúčtuje snížení hodnoty pohledávek
prostřednictvím účtu v účtové skupině 58. 3. Při přechodu ze soustavy
jednoduchého účetnictví na účetnictví se po uzavření účetních knih v soustavě
jednoduchého účetnictví postupuje způsobem uvedeným v §_61b_odst._2_až_4. Je-li
při uzavření účetních knih v jednoduchém účetnictví zjištěn v peněžním deníku
konečný zůstatek průběžných položek, uvede se jako počáteční zůstatek účtu v
účtové skupině 26, a to v závislosti na povaze zjištěného rozdílu (+/-) jako
zůstatek aktivní nebo pasivní. 4. Ustanovení bodu_11 této vyhlášky s výjimkou
bodů 100 a 105 této vyhlášky a ustanovení bodů 82 a 112 této vyhlášky se použijí
pro účetní závěrky sestavované po 1. lednu 2004, včetně. 5. Ustanovení bodů 4,
43, 83, 84 a 88 této vyhlášky se použijí poprvé v účetním období nejblíže
následujícím po účetním období, v němž vstoupila smlouva o přistoupení České
republiky k Evropské unii v platnost; do této doby se použijí ustanovení
§_2_odst._2,_§_39_odst._10,_§_62_odst._4_a_§_68 vyhlášky č._500/2002_Sb., ve
znění účinném před nabytím účinnosti této vyhlášky. Ustanovení přechodná
zavedena vyhláškou č._397/2005_Sb._Čl._II 1. Ustanovení
čl._I_bodů_1_až_9_a_13_až_15_této_vyhlášky použijí účetní jednotky poprvé pro
účtování v účetních obdobích započatých v roce 2005 a pro sestavování účetní
závěrky za účetní období započatá v roce 2005. 2. Pro účtování o preferenčních
limitech nabytých v účetních obdobích, která předcházela účetnímu období
započatému v roce 2005, použijí účetní jednotky účetní metody, které byly
použity při jejich nabytí, a to až do doby jejich vyřazení bez ohledu na nabytí
účinnosti této vyhlášky. 3. Ustanovení čl._I_bodů_18_až_23 použijí účetní
jednotky poprvé pro konsolidované účetní závěrky sestavované po 1. lednu 2005
včetně; toto ustanovení se nedotýká konsolidovaných účetních závěrek již
sestavených před nabytím účinnosti této vyhlášky. Ustanovení přechodná zavedena
vyhláškou č._349/2007_Sb._Čl._II 1. Ustanovení této vyhlášky použijí účetní
jednotky poprvé v účetních obdobích započatých 1. ledna 2008 a později, pokud
není v bodě 3 stanoveno jinak. 2. Položka „B.II.5. Dospělá zvířata a jejich
skupiny“ obsahuje též zvířata zařazená do doby nabytí účinnosti této vyhlášky v
položce „B.II.5. Základní stádo a tažná zvířata“ a položka „C.I.4. Mladá a
ostatní zvířata a jejich skupiny“ obsahuje též zvířata vykazovaná do doby nabytí
účinnosti této vyhlášky v položce „C.I.4. Zvířata“, a to až do doby jejich
vyřazení. 3. Ustanovení čl._I_bodů_22,_23_a_45 použijí účetní jednotky pro
účetní závěrky a konsolidované účetní závěrky sestavované k 29. červnu 2008 a
později. Ustanovení přechodná zavedena vyhláškou č._469/2008_Sb._Čl._II 1.
Ustanovení této vyhlášky použijí účetní jednotky poprvé v účetním období
započatém 1. ledna 2009 a později, pokud není v bodech 2 až 5 stanoveno jinak.
2. Ustanovení čl._I_bodu_4 se použije již v účetní závěrce sestavované ke dni
31. prosince 2008. 3. Ustanovení čl._I_bodů_5_a_6 použijí účetní jednotky pro
účetní závěrky sestavované po 1. lednu 2009 a později. 4. Ustanovení
čl._I_bodů_2,_9,_11_a_12 použijí účetní jednotky poprvé v účetních obdobích
započatých 1. ledna 2010 a později. 5. Pokud jsou při přeměně společnosti nebo
družstva příslušné smlouvy o přeměně nebo projekty o přeměnách uloženy do sbírky
listin obchodního rejstříku přede dnem účinnosti této vyhlášky, použijí účetní
jednotky ustanovení vyhlášky č._500/2002_Sb., ve znění účinném do dne nabytí
účinnosti této vyhlášky. Účetní jednotky mohou použít ustanovení
čl._I_bodů_3_a_8_vyhlášky_č._500/2002_Sb., ve znění této vyhlášky, při přeměně
společnosti nebo družstva, pokud projekt přeměny byl uložen do sbírky listin v
obchodním rejstříku v období od 1. července 2008 do 31. prosince 2008. Přechodná
ustanovení zavedena vyhláškou č._419/2010_Sb._Čl._II 1. Ustanovení vyhlášky
č._500/2002_Sb., ve znění účinném ode dne nabytí účinnosti této vyhlášky, se
použijí poprvé v účetním období, které započalo v roce 2011 nebo později, pokud
není v bodech_2_až_4 stanoveno jinak. 2. Použití ustanovení
§_6_odst._3_písm._d)_a_§_7_odst._10_vyhlášky_č._500/2002_Sb., ve znění účinném
ode dne nabytí účinnosti této vyhlášky, pro odpisování položek „B.I.5. Goodwill“
a „B.II.9. Oceňovací rozdíl k nabytému majetku“ vykazovaných do doby účinnosti
této vyhlášky, se nepovažuje za porušení požadavku rovnoměrného odpisování. 3.
Ustanovení §_39_odst._7_a_13_vyhlášky_č._500/2002_Sb., ve znění účinném ode dne
nabytí účinnosti této vyhlášky, se poprvé použijí pro zjištění podmínek
osvobození od povinnosti uvádět rozvrh tržeb z prodeje zboží, výrobků a služeb
podle kategorií činností a podle zeměpisných trhů a vysvětlení výše částky
vykázané v položce „B.I.1. Zřizovací výdaje“ za účetní období, které započalo v
roce 2010 a později. 4. Ustanovení
§_2_odst._2_věty_druhé_a_§_62_až_67_vyhlášky_č._500/2002_Sb., ve znění účinném
ode dne nabytí účinnosti této vyhlášky, se poprvé použijí při sestavení
konsolidované účetní závěrky za účetní období, které započalo v roce 2010 nebo
později. Přechodná ustanovení zavedena vyhláškou č._413/2011_Sb._Čl._II 1.
Ustanovení vyhlášky_č._500/2002_Sb., ve znění účinném ode dne nabytí účinnosti
této vyhlášky, se použijí poprvé v účetním období, které započne 1. ledna 2012
nebo později, pokud není v bodě 3 stanoveno jinak. 2. V případech, kdy byl
projekt přeměny vypracován podle zákona_č._125/2008_Sb., o přeměnách obchodních
společností a družstev, ve znění účinném do 31. prosince 2011, postupuje se při
účtování o přeměně společnosti podle vyhlášky_č._500/2002_Sb., ve znění účinném
do dne nabytí účinnosti této vyhlášky. 3. Ustanovení
§_15a_vyhlášky_č._500/2002_Sb., ve znění účinném ode dne nabytí účinnosti této
vyhlášky, se použije poprvé v účetním období, které započne 1. ledna 2013 nebo
později. ČÁST PRVNÍ Obecná ustanovení §_1 (1) Tento zákon stanoví v souladu s
právem Evropské unie rozsah a způsob vedení účetnictví, požadavky na jeho
průkaznost a podmínky předávání účetních záznamů pro potřeby státu. (2) Tento
zákon se vztahuje na a) právnické osoby, které mají sídlo na území České
republiky, b) zahraniční osoby, pokud na území České republiky podnikají nebo
provozují jinou činnost podle zvláštních právních předpisů, c) organizační
složky státu podle zvláštního právního předpisu, d) fyzické osoby, které jsou
jako podnikatelé zapsány v obchodním rejstříku, e) ostatní fyzické osoby, které
jsou podnikateli, pokud jejich obrat podle zákona o dani z přidané hodnoty,
včetně plnění osvobozených od této daně, jež nejsou součástí obratu, v rámci
jejich podnikatelské činnosti přesáhl za bezprostředně předcházející kalendářní
rok částku 25000000 Kč, a to od prvního dne kalendářního roku. f) ostatní
fyzické osoby, které vedou účetnictví na základě svého rozhodnutí, g) ostatní
fyzické osoby, které jsou podnikateli a jsou účastníky sdružení bez právní
subjektivity podle zvláštního právního předpisu, pokud alespoň jeden z účastníků
tohoto sdružení je osobou uvedenou v písmenech a)_až_f) nebo h), nebo h) ostatní
fyzické osoby, kterým povinnost vedení účetnictví ukládá zvláštní právní
předpis, (dále jen „účetní jednotky“). Ustanovení písmen d)_až_h) se použijí i
pro zahraniční fyzické osoby. (3) Tento zákon dále stanoví podmínky zjišťování
účetních záznamů pro potřeby státu. Zjišťováním účetních záznamů pro potřeby
státu se rozumí soubor činností, které směřují ke shromažďování účetních záznamů
od vybraných účetních jednotek a účetních jednotek, o kterých tak stanoví tento
zákon nebo zvláštní právní předpis, v centrálním systému účetních informací
státu a k sestavení účetních výkazů za Českou republiku. Vybranými účetními
jednotkami jsou organizační složky státu, státní fondy podle rozpočtových
pravidel, Pozemkový fond České republiky, územní samosprávné celky, dobrovolné
svazky obcí, Regionální rady regionů soudržnosti, příspěvkové organizace a
zdravotní pojišťovny. (4) Zjišťování účetních záznamů pro potřeby státu, včetně
sestavování účetních výkazů za Českou republiku, provádí Ministerstvo financí
(dále jen „ministerstvo“), které též spravuje centrální systém účetních
informací státu, zajišťuje jeho využívání v rámci monitorovacích, zjišťovacích a
kontrolních činností orgánů veřejné správy podle zvláštního zákona a zajišťuje
metodickou podporu vybraným účetním jednotkám v rámci zjišťování účetních
záznamů pro potřeby státu. §_2 Předmět účetnictví Účetní jednotky účtují o stavu
a pohybu majetku a jiných aktiv, závazků a jiných pasiv, dále o nákladech a
výnosech a o výsledku hospodaření. §_3 (1) Účetní jednotky účtují podvojnými
zápisy o skutečnostech, které jsou předmětem účetnictví, do období, s nímž tyto
skutečnosti časově a věcně souvisí (dále jen „účetní období“); není-li možno
tuto zásadu dodržet, mohou účtovat i v účetním období, v němž zjistily uvedené
skutečnosti. V účetním období účetní jednotky účtují o uvedených skutečnostech v
souladu s účetními metodami (§_4_odst._8); přitom o veškerých nákladech a
výnosech účtují bez ohledu na okamžik jejich zaplacení nebo přijetí. (2) Účetním
obdobím je nepřetržitě po sobě jdoucích dvanáct měsíců, není-li dále stanoveno
jinak. Účetní období se buď shoduje s kalendářním rokem nebo je hospodářským
rokem. Hospodářským rokem je účetní období, které může začínat pouze prvním dnem
jiného měsíce, než je leden. Účetní období bezprostředně předcházející změně
účetního období může být kratší nebo i delší než uvedených dvanáct měsíců. (3) V
případech přeměn společností nebo družstev podle zvláštního právního předpisu
(dále jen „přeměna společnosti“), s výjimkou změny právní formy a přeshraničního
přemístění sídla, účetní období začíná rozhodným dnem a končí posledním dnem
účetního období, ve kterém byl proveden zápis uvedených skutečností do
obchodního rejstříku, jde-li o nástupnickou účetní jednotku, o účetní jednotku
rozdělovanou odštěpením nebo o přejímajícího společníka v případě převodu jmění
na společníka. U zúčastněných účetních jednotek končí účetní období dnem
předcházejícím rozhodnému dni podle zvláštního právního předpisu. (4) Účetní
období může být delší než 12 měsíců též a) vzniku při účetní jednotky v období 3
měsíců před koncem kalendářního roku, b) při zániku účetní jednotky v období 3
měsíců po skončení kalendářního roku nebo hospodářského roku, c) stanoví-li
tento zákon nebo zvláštní právní předpis rozvahový den ve lhůtě do 3 měsíců před
počátkem běžného účetního období, d) stanoví-li tento zákon nebo zvláštní právní
předpis rozvahový den ve lhůtě do 3 měsíců po konci běžného účetního období a
neodporuje-li takovéto prodloužení smyslu rozvahového dne běžného účetního
období, e) připadne-li rozhodný den u nástupnické účetní jednotky, u účetní
jednotky rozdělované odštěpením nebo u přejímajícího společníka v případě
převodu jmění na společníka do období 3 měsíců před skončením kalendářního nebo
hospodářského roku a dojde-li v tomto období zároveň k zápisu přeměny
společnosti do obchodního rejstříku. (5) Účetní jednotky, které nejsou
organizační složkou státu, územním samosprávným celkem nebo účetní jednotkou
vzniklou nebo zřízenou zvláštním zákonem, mohou uplatnit hospodářský rok.
Uplatnit hospodářský rok lze pouze po oznámení záměru změny účetního období
místně příslušnému správci daně z příjmů nejméně 3 měsíce před plánovanou změnou
účetního období nebo před koncem běžného účetního období, a to podle toho, který
z termínů nastává dříve, jinak účetní období zůstává nezměněno. Takovouto změnu
účetního období může účetní jednotka v běžném účetním období provést pouze
jednou. Obdobně postupují účetní jednotky i při přechodu z hospodářského roku na
kalendářní rok. (6) Uplatnit hospodářský rok za podmínek uvedených v odstavci 5
lze též a) účetní jednotkou do 30 dnů ode dne vzniku účetní jednotky, nebo b)
nástupnickou účetní jednotkou, účetní jednotkou rozdělovanou odštěpením nebo
přejímajícím společníkem v případě převodu jmění na společníka do 30 dnů ode dne
zápisu přeměny společnosti do obchodního rejstříku. §_4 (1) Účetní jednotky
uvedené v §_1_odst._2_písm._a)_a_c) jsou povinny vést účetnictví ode dne svého
vzniku až do dne svého zániku; účetní jednotky uvedené v §_1_odst._2_písm._b)
jsou povinny vést účetnictví ode dne zahájení činnosti až do dne ukončení
činnosti na území České republiky. (2) Účetní jednotky uvedené v
§_1_odst._2_písm._d) jsou povinny vést účetnictví ode dne zápisu do obchodního
rejstříku až do dne výmazu z obchodního rejstříku, nevznikla-li jim povinnost
vést účetnictví podle §_1_odst._2_písm._e),_g) nebo h). (3) Účetní jednotky
uvedené v §_1_odst._2_písm._e) jsou povinny vést účetnictví od prvního dne
účetního období následujícího po kalendářním roce, ve kterém se staly účetní
jednotkou, až do posledního dne účetního období, ve kterém přestaly být účetní
jednotkou, nevznikla-li jim povinnost vést účetnictví podle
§_1_odst._2_písm._d),_g) nebo h). (4) Účetní jednotky uvedené v
§_1_odst._2_písm._f) jsou povinny vést účetnictví od prvního dne účetního období
následujícího po období, ve kterém se rozhodly vést účetnictví, nerozhodnou-li
se vést účetnictví již ode dne zahájení podnikání nebo jiné samostatné výdělečné
činnosti, až do dne ukončení uvedených činností nebo do posledního dne účetního
období, ve kterém se rozhodly vedení účetnictví ukončit, a nevznikla-li jim
povinnost vést účetnictví podle §_1_odst._2_písm._d),_e),_g) nebo h). (5) Účetní
jednotky uvedené v §_1_odst._2_písm._g) jsou povinny vést účetnictví od prvního
dne účetního období následujícího po období, ve kterém a) se staly účastníky
sdružení, nebo b) se některý z účastníků sdružení stal účetní jednotkou, a to až
do posledního dne účetního období, ve kterém přestaly být účastníky sdružení,
nevznikla-li jim povinnost vést účetnictví podle §_1_odst._2_písm._d),_e) nebo
h). (6) Účetní jednotky uvedené v §_1_odst._2_písm._h) jsou povinny vést
účetnictví ode dne zahájení činnosti až do dne ukončení činnosti, pokud
nestanoví zvláštní zákon jinak a nevznikla-li jim povinnost vést účetnictví
podle §_1_odst._2_písm._d),_e) nebo g). (7) S výjimkou ukončení činnosti mohou
účetní jednotky podle §_1_odst._2_písm._d)_až_h) ukončit vedení účetnictví
nejdříve po uplynutí 5 po sobě jdoucích účetních období, ve kterých vedly
účetnictví. (8) Účetní jednotky jsou povinny dodržovat při vedení účetnictví
zejména směrnou účtovou osnovu, uspořádání a označování položek účetní závěrky a
konsolidované účetní závěrky, obsahové vymezení těchto závěrek, účetní metody,
podmínky předávání a přebírání účetních záznamů a ostatní podmínky vedení
účetnictví stanovené prováděcími právními předpisy. Prováděcí právní předpisy
pro jednotlivé skupiny účetních jednotek upraví a) rozsah a způsob sestavování
účetní závěrky, b) uspořádání, označování a obsahové vymezení položek majetku a
jiných aktiv, závazků a jiných pasiv v účetní závěrce, včetně uspořádání,
označování a obsahového vymezení podrozvahových účtů, c) uspořádání, označování
a obsahové vymezení nákladů, výnosů a výsledků hospodaření v účetní závěrce, d)
uspořádání a obsahové vymezení vysvětlujících a doplňujících informací v příloze
v účetní závěrce, včetně informací o nakládání s prostředky státního rozpočtu a
rozpočtů územních samosprávných celků, e) uspořádání a obsahové vymezení
přehledu o peněžních tocích a přehledu o změnách vlastního kapitálu, f) směrnou
účtovou osnovu, g) účetní metody, zejména způsoby oceňování a jejich použití
včetně oceňování souboru majetku, postupy tvorby a použití opravných položek,
postupy odpisování, postupy tvorby a použití rezerv, h) metody přechodu z
jednoduchého účetnictví nebo daňové evidence podle zvláštního zákona na
účetnictví, i) uspořádání, označování a obsahové vymezení položek konsolidované
účetní závěrky, j) metody konsolidace účetní závěrky, k) postup zahrnování
účetních jednotek do konsolidačního celku, l) vymezení vybraných účetních
jednotek a stanovení, které z nich předávají do centrálního systému účetních
informací státu pouze účetní záznamy pro sestavení účetních výkazů za Českou
republiku a za dílčí konsolidační celky státu, m) pravidla pro formát,
strukturu, přenos a zabezpečení účetních záznamů v technické formě vybraných
účetních jednotek, n) požadavky pro technické a smíšené formy účetních záznamů,
včetně požadavků na jejich průkaznost, přenos a úschovu, o) rozsah a četnost
předávání účetních záznamů vybranými účetními jednotkami do centrálního systému
účetních informací státu, p) rozsah a způsob sestavování účetních výkazů za
Českou republiku a za dílčí konsolidační celky státu, q) uspořádání, označování
a obsahové vymezení položek majetku a jiných aktiv a závazků a jiných pasiv v
účetních výkazech za Českou republiku a za dílčí konsolidační celky státu; u
vybraných účetních jednotek je součástí prováděcího předpisu závazný vzor částí
účetní závěrky, r) uspořádání, označování a obsahové vymezení položek nákladů a
výnosů a peněžních toků v účetních výkazech za Českou republiku a za dílčí
konsolidační celky státu, s) uspořádání, označování a obsahové vymezení
vysvětlujících a doplňujících informací v příloze účetních závěrek vybraných
účetních jednotek a v příloze v účetních výkazech za Českou republiku a za dílčí
konsolidační celky státu, t) metody konsolidace a jejich použití při sestavování
účetních výkazů za Českou republiku a za dílčí konsolidační celky státu, u)
požadavky na organizaci a způsob provedení inventarizace u vybraných účetních
jednotek, v) metodu přeměny společnosti včetně úprav prováděných v rámci přeměn
společnosti k datu zápisu do obchodního rejstříku s účinky od rozhodného dne,
metodu sestavení zahajovací rozvahy a úpravy při přeshraniční přeměně, vkladu
nebo prodeji podniku, w) požadavky na organizaci schvalování účetních závěrek
vybraných účetních jednotek a způsob poskytování součinnosti osob zúčastněných
na tomto schvalování. (9) Účetní jednotky jsou povinny vést jedno účetnictví za
účetní jednotku jako celek. (10) Účetní jednotky jsou povinny vést účetnictví
jako soustavu účetních záznamů; přitom mohou použít technických prostředků,
nosičů informací a programového vybavení. Účetním záznamem se rozumí data, která
jsou záznamem veškerých skutečností týkajících se vedení účetnictví. Každou
skutečnost týkající se vedení účetnictví jsou účetní jednotky povinny
zaznamenávat výhradně jen účetními záznamy. (11) Jednotlivé účetní záznamy mohou
být seskupovány do souhrnných účetních záznamů; takovými účetními záznamy jsou
zejména účetní doklady, účetní zápisy, účetní knihy, odpisový plán, inventurní
soupisy, účtový rozvrh, účetní závěrka a výroční zpráva. Účetní jednotky jsou
povinny takové účetní záznamy vést nejméně v rozsahu stanoveném tímto zákonem.
(12) Účetní jednotky jsou povinny vést účetnictví v peněžních jednotkách české
měny. V případě pohledávek a závazků, podílů na obchodních společnostech,
cenných papírů a derivátů, cenin, pokud jsou vyjádřeny v cizí měně, a cizích
měn, jsou účetní jednotky povinny použít současně i cizí měnu; tato povinnost
platí i u opravných položek, rezerv a technických rezerv, pokud majetek a
závazky, kterých se týkají, jsou vyjádřeny v cizí měně. (13) Účetní jednotky
jsou povinny vést účetnictví v českém jazyce. Účetní doklady mohou být
vyhotoveny v cizím jazyce jen tehdy, je-li splněna podmínka srozumitelnosti
podle §_8_odst._5. (14) Za informační systém podle zvláštního právního předpisu
lze účetnictví považovat pouze jako celek. (15) Účetní jednotky jsou povinny v
příslušném účetním období použít účetní metody podle odstavce 8 ve znění platném
na jeho počátku. §_5 (1) Účetní jednotky mohou pověřit vedením svého účetnictví
i jinou právnickou nebo fyzickou osobu. (2) Pověřením podle odstavce 1 se
nezbavuje účetní jednotka odpovědnosti za vedení účetnictví. §_6 (1) Účetní
jednotky jsou povinny zachycovat skutečnosti, které jsou předmětem účetnictví,
(dále jen „účetní případy“) účetními doklady. (2) Účetní jednotky jsou povinny
zaznamenávat účetní případy v účetních knihách (dále jen „účetní zápisy“) pouze
na základě průkazných účetních záznamů podle odstavce 1. (3) Účetní jednotky
jsou povinny inventarizovat majetek a závazky podle §_29_a_30. (4) Účetní
jednotky jsou povinny sestavovat účetní závěrku podle §_18 jako řádnou,
popřípadě jako mimořádnou nebo mezitímní, a kromě toho v případech stanovených
podle §_22 až 22b sestavují i konsolidovanou účetní závěrku. (5) Účetní jednotky
a ostatní osoby, o kterých tak stanoví tento zákon nebo jiný právní předpis,
jsou povinny předávat účetní záznamy do centrálního systému účetních informací
státu a přebírat účetní záznamy z centrálního systému účetních informací státu,
případně přebírat požadavek na předání vyžádaného účetního záznamu, podle
zvláštního právního předpisu upravujícího pravidla pro formát, strukturu, přenos
a zabezpečení účetních záznamů v technické formě vybraných účetních jednotek.
(6) V případě, že podle zvláštního zákona schvaluje zřizovatel nebo jiná účetní
jednotka účetní závěrku vybrané účetní jednotky, poskytuje tato vybraná účetní
jednotka součinnost pro schvalování své účetní závěrky. §_7 (1) Účetní jednotky
jsou povinny vést účetnictví tak, aby účetní závěrka sestavená na jeho základě
podávala věrný a poctivý obraz předmětu účetnictví a finanční situace účetní
jednotky. (2) Zobrazení je věrné, jestliže obsah položek účetní závěrky odpovídá
skutečnému stavu, který je přitom zobrazen v souladu s účetními metodami,
jejichž použití je účetní jednotce uloženo na základě tohoto zákona. Zobrazení
je poctivé, když jsou při něm použity účetní metody způsobem, který vede k
dosažení věrnosti. Tam, kde účetní jednotka může volit mezi více možnostmi dané
účetní metody a zvolená možnost by zastírala skutečný stav, je účetní jednotka
povinna zvolit jinou možnost, která skutečnému stavu odpovídá. Pokud dojde ve
výjimečných případech k tomu, že použití účetních metod stanovených prováděcími
právními předpisy bude neslučitelné s povinností podle odstavce 1, postupuje
účetní jednotka odchylně tak, aby byl podán věrný a poctivý obraz. (3) Účetní
jednotka je povinna použít účetní metody způsobem, který vychází z předpokladu,
že bude nepřetržitě pokračovat ve své činnosti a že u ní nenastává žádná
skutečnost, která by ji omezovala nebo ji zabraňovala v této činnosti pokračovat
i v dohledné budoucnosti. V případě, že účetní jednotka má informaci o tom, že u
ní taková skutečnost nastává, je povinna použít účetní metody způsobem tomu
odpovídajícím, přičemž informaci o použitém způsobu jsou povinny uvést v příloze
v účetní závěrce. (4) Uspořádání a označování položek rozvahy a výkazu zisku a
ztráty a jejich obsahové vymezení a způsoby oceňování použité v jednom účetním
období nesmí účetní jednotky změnit v následujícím účetním období. Účetní
jednotky mohou uvedené uspořádání a označování a obsahové vymezení a způsoby
oceňování změnit zcela nebo zčásti mezi jednotlivými účetními obdobími jen z
důvodů změny předmětu podnikání nebo jiné činnosti anebo z důvodů zpřesnění
věrného zobrazení nebo zkvalitnění vypovídací schopnosti účetní závěrky, přičemž
informaci o každé takové změně s jejím řádným zdůvodněním jsou povinny uvést v
příloze v účetní závěrce. (5) Účetní jednotky jsou povinny v příloze účetní
závěrky [§_18_odst._1_písm._c)] vždy uvést informaci o použitých účetních
metodách, popřípadě o odchylkách od těchto metod podle odstavce 2 s jejich
řádným zdůvodněním a s uvedením jejich vlivu na majetek a závazky, finanční
situaci a výsledek hospodaření účetní jednotky. Vybrané účetní jednotky uvádějí
v příloze účetní závěrky též informace o stavu účtů v knize podrozvahových účtů.
(6) Účetní jednotky jsou povinny účtovat o aktivech a pasivech, jakož i o
finančních prostředcích státního rozpočtu a finančních prostředcích rozpočtů
územních samosprávných celků, nákladech a výnosech v účetních knihách a
zobrazovat je v účetní závěrce samostatně bez jejich vzájemného zúčtování.
Porušením vzájemného zúčtování nejsou případy upravené účetními metodami. §_8
(1) Účetní jednotky jsou povinny vést účetnictví správné, úplné, průkazné,
srozumitelné, přehledné a způsobem zaručujícím trvalost účetních záznamů. (2)
Účetnictví účetní jednotky je správné, jestliže účetní jednotka vede účetnictví
tak, že to neodporuje tomuto zákonu a ostatním právním předpisům ani neobchází
jejich účel. (3) Účetnictví účetní jednotky je úplné, jestliže účetní jednotka
zaúčtovala v účetním období v účetních knihách všechny účetní případy, které v
něm měla zaúčtovat podle §_3, a nejpozději do konce tohoto období za jemu
bezprostředně předcházející účetní období sestavila účetní závěrku, popřípadě i
konsolidovanou účetní závěrku, vyhotovila výroční zprávu, popřípadě i
konsolidovanou výroční zprávu, zveřejnila informace podle §_21a a má o těchto
skutečnostech veškeré účetní záznamy, a to přehledně uspořádané. (4) Účetnictví
účetní jednotky je průkazné, jestliže všechny účetní záznamy tohoto účetnictví
jsou průkazné (§_33a) a účetní jednotka provedla inventarizaci. (5) Účetnictví
účetní jednotky je srozumitelné, jestliže umožňuje jednotlivě i v souvislostech
spolehlivě a jednoznačně určit a) obsah účetních případů alespoň s použitím
účetních metod uvedených v §_4_odst._8, b) obsah účetních záznamů s použitím
nástrojů uvedených v §_4_odst._10, c) vazbu mezi účetním záznamem vzniklým
seskupením a dílčími účetními záznamy v případech uvedených v §_33_odst._5. (6)
Účetnictví účetní jednotky je vedeno způsobem zaručujícím trvalost účetních
záznamů, jestliže účetní jednotka je schopna splnit povinnosti spojené s jejich
úschovou a zpracováním podle §_31,_32_a_§_33_odst._3_a_7 po celou dobu, po niž
jsou jí tímto zákonem uloženy. ČÁST DRUHÁ Rozsah vedení účetnictví, účetní
doklady, účetní zápisy a účetní knihy §_9 Rozsah vedení účetnictví (1)
Nestanoví-li tento zákon nebo zvláštní právní předpis jinak, účetní jednotky
jsou povinny vést účetnictví v plném rozsahu. (2) Účetní jednotky uvedené v
§_19a a 23a při vedení účetnictví v plném rozsahu použijí metody podle těchto
ustanovení. (3) Z účetních jednotek podle §_1_odst._2_písm._a)_a_b) mohou vést
účetnictví ve zjednodušeném rozsahu a) občanská sdružení, jejich organizační
jednotky, které mají právní subjektivitu, církve a náboženské společnosti nebo
církevní instituce, které jsou právnickou osobou evidovanou podle zákona
upravujícího postavení církví a náboženských společností, obecně prospěšné
společnosti, honební společenstva, nadační fondy a společenství vlastníků
jednotek, b) bytová družstva, která nemají povinnost mít účetní závěrku ověřenu
auditorem, a družstva, která jsou založena výhradně za účelem zajišťování
hospodářských, sociálních anebo jiných potřeb svých členů, c) příspěvkové
organizace, které nejsou konsolidovanou účetní jednotkou podle tohoto zákona, u
nichž o tom rozhodne jejich zřizovatel, d) ostatní účetní jednotky, o nichž to
stanoví zvláštní zákon. (4) Z účetních jednotek podle §_1_odst._2_písm._d)_až_h)
mohou vést účetnictví ve zjednodušeném rozsahu ty, které nemají povinnost mít
účetní závěrku ověřenu auditorem, nebo ty, o nichž to stanoví zvláštní zákon.
(5) Povinnost vést účetnictví v plném rozsahu má účetní jednotka vždy,
přestane-li splňovat podmínky stanovené v odstavci 3 nebo 4 pro vedení
účetnictví ve zjednodušeném rozsahu; na vedení účetnictví ve zjednodušeném
rozsahu může účetní jednotka přejít v případě, že splňuje podmínky stanovené v
odstavci 3 nebo 4 pro vedení účetnictví ve zjednodušeném rozsahu. Změny rozsahu
vedení účetnictví lze uskutečnit jen k prvnímu dni účetního období následujícího
po účetním období, ve kterém účetní jednotka zjistila uvedené skutečnosti. §_11
Účetní doklady (1) Účetní doklady jsou průkazné účetní záznamy, které musí
obsahovat a) označení účetního dokladub) obsah účetního případu a jeho
účastníky, c) peněžní částku nebo informaci o ceně za měrnou jednotku a
vyjádření množství, d) okamžik vyhotovení účetního dokladu, e) okamžik
uskutečnění účetního případu, není-li shodný s okamžikem podle písmene d), , f)
podpisový záznam podle §_33a_odst._4 osoby odpovědné za účetní případ a
podpisový záznam osoby odpovědné za jeho zaúčtování. Skutečnosti podle písmen
a)_až_f), které se týkají jednoho účetního dokladu, mohou být obsaženy na více
účetních záznamech. Skutečnosti podle písmen b)_a_c) se mohou týkat více
účetních případů. Podpisový záznam podle písmene f) může být společný pro více
účetních dokladů. V těchto případech musí účetní záznam i účetní doklad
obsahovat identifikátor, kterým lze nezaměnitelně určit vzájemnou vazbu mezi
účetním záznamem a účetním dokladem, včetně souvisejících skutečností. (2)
Účetní jednotky jsou povinny vyhotovovat účetní doklady bez zbytečného odkladu
po zjištění skutečností, které se jimi zachycují, a to tak, aby bylo možno určit
obsah každého jednotlivého účetního případu způsobem podle §_8_odst._5. §_12
Účetní zápisy (1) Účetní zápisy jsou účetní záznamy, jejichž obsah je určen
ustanoveními tohoto zákona, která se týkají účetních knih. (2) Účetní jednotky
jsou povinny provádět účetní zápisy průběžně v účetním období po vyhotovení
účetního dokladu takovým způsobem, který neohrozí splnění požadavků rovněž
jiných právních předpisů. K účetnímu zápisu musí být připojen podpisový záznam
osoby odpovědné za jeho provedení, není-li shodný s podpisovým záznamem osoby
odpovědné za zaúčtování účetního případu. (3) Účetní zápisy nesmějí účetní
jednotky provádět mimo účetní knihy. §_13 Účetní knihy (1) Účetní jednotky
účtují, pokud tento zákon nestanoví jinak: a) v deníku (denících), v němž účetní
zápisy uspořádají z hlediska časového (chronologicky) a jímž prokazují
zaúčtování všech účetních případů v účetním období, b) v hlavní knize, v níž
účetní zápisy uspořádají z hlediska věcného (systematicky), c) v knihách
analytických účtů, v nichž podrobně rozvádějí účetní zápisy hlavní knihy, d) v
knihách podrozvahových účtů, ve kterých se uvádějí účetní zápisy, které se
neprovádějí v účetních knihách podle písmen a)_a_b). (2) Hlavní kniha zahrnuje
syntetické účty podle účtového rozvrhu, které obsahují minimálně tyto informace:
a) zůstatky účtů ke dni, k němuž se otevírá hlavní kniha, b) souhrnné obraty
strany Má dáti a Dal účtů, alespoň za kalendářní měsíc; vybrané účetní jednotky
uvádějí souhrnné obraty denně, nenaplní-li tuto povinnost vybraná účetní
jednotka v jiné účetní knize, c) zůstatky účtů ke dni, ke kterému se sestavuje
účetní závěrka. (3) Účetní jednotky nesmějí zřizovat účty mimo účtový rozvrh a
účetní knihy. §_13a Zjednodušený rozsah účetnictví (1) Účetní jednotky, které
vedou účetnictví ve zjednodušeném rozsahu, a) sestavují účtový rozvrh, v němž
mohou uvést pouze účtové skupiny, nevyžaduje-li zvláštní právní předpis členění
podrobnější, b) mohou spojit účtování v deníku s účtováním v hlavní knize, c)
nepoužijí ustanovení §_25_odst._3, s výjimkou odpisů, d) nepoužijí ustanovení
§_26_odst._3 týkající se rezerv a opravných položek, s výjimkou rezerv a
opravných položek podle zvláštních právních předpisů, e) nepoužijí ustanovení
§_27 s výjimkou §_27_odst._3 při přeměně bytových družstev, f) sestavují účetní
závěrku v rozsahu stanoveném pro jednotlivé skupiny účetních jednotek
(§_4_odst._8) prováděcím právním předpisem. (2) Účetní jednotky, které vedou
účetnictví ve zjednodušeném rozsahu podle odstavce 1, nemusí použít ustanovení
§_13_odst._1_písm._c)_a_d). (3) Uplatnění postupu podle odstavců 1 a 2 není
porušením ustanovení §_3_odst._1_a_§_7_odst._1_a_2. §_14 Směrná účtová osnova a
účtový rozvrh (1) Směrná účtová osnova určuje uspořádání a označení účtových
tříd, popřípadě účtových skupin nebo i syntetických účtů pro účtování o stavu a
pohybu majetku a jiných aktiv, závazků a jiných pasiv, dále o nákladech a
výnosech a o výsledku hospodaření; toto uspořádání musí zajistit sestavení
účetní závěrky. Pro vybrané účetní jednotky může směrná účtová osnova určit i
uspořádání a označení analytických účtů a označení a uspořádání podrozvahových
účtů. (2) Na podkladě směrné účtové osnovy podle odstavce 1 jsou účetní jednotky
povinny sestavit účtový rozvrh, v němž uvedou účty potřebné k zaúčtování všech
účetních případů a k sestavení účetní závěrky v dané účetní jednotce. (3) Účetní
jednotky sestavují účtový rozvrh podle odstavce 2 pro každé účetní období; v
průběhu účetního období je možno účtový rozvrh doplňovat. Pokud nedochází k
prvnímu dni účetního období ke změně účtového rozvrhu platného v předcházejícím
účetním období, postupuje účetní jednotka podle tohoto rozvrhu i v následujícím
účetním období. §_16 Ostatní ustanovení o účetních knihách (1) Peněžní částky v
knihách analytických účtů musí odpovídat příslušným souhrnným peněžním částkám
obratů nebo zůstatků syntetických účtů, k nimž se tyto účty vedou. (2) V knihách
analytických účtů se užije vyjádření v peněžních jednotkách; nelze použít jen
měrných jednotek a vyjádření množství. §_17 Otevírání a uzavírání účetních knih
(1) Není-li dále stanoveno jinak, účetní jednotky otevírají účetní knihy a) ke
dni vzniku povinnosti vést účetnictví, b) k prvnímu dni účetního období, c) ke
dni vstupu do likvidace, d) ke dni následujícímu po dni zpracování návrhu na
rozdělení likvidačního zůstatku nebo ke dni následujícímu po dni zpracování
zprávy o naložení s majetkem podle zvláštních právních předpisů, e) ke dni,
kterým nastanou účinky rozhodnutí o úpadku nebo ke kterému nastanou účinky
rozhodnutí soudu o přeměně reorganizace v konkurs, f) ke dni následujícímu po
dni, kterým nastanou účinky zrušení konkursu, g) ke dni, kterým nastanou účinky
schválení reorganizačního plánu, h) ke dni následujícímu po dni, kterým nastanou
účinky splnění reorganizačního plánu, i) ke dni následujícímu po dni, kterým
nastanou účinky splnění plánu oddlužení, nebo j) ke dni, který pro sestavení
zahajovací rozvahy stanoví zvláštní právní předpis. (2) Není-li dále stanoveno
jinak, účetní jednotky uzavírají účetní knihy a) ke dni zániku povinnosti vést
účetnictví, b) k poslednímu dni účetního období, c) ke dni předcházejícímu dni
vstupu do likvidace, d) ke dni zrušení bez likvidace s výjimkou přeměn
společností nebo družstev, e) ke dni předcházejícímu dni, kterým nastanou účinky
rozhodnutí o úpadku nebo ke kterému nastanou účinky rozhodnutí soudu o přeměně
reorganizace v konkurs, f) ke dni, kterým nastanou účinky zrušení konkursu, g)
ke dni předcházejícímu dni, kterým nastanou účinky schválení reorganizačního
plánu, h) ke dni, kterým nastanou účinky splnění reorganizačního plánu, i) ke
dni, kterým nastanou účinky splnění plánu oddlužení, nebo j) ke dni, ke kterému
stanoví povinnost uzavřít účetní knihy nebo sestavit účetní závěrku zvláštní
právní předpis. (3) Účetní jednotky zúčastněné na přeměně společnosti otevírají
účetní knihy k rozhodnému dni přeměny společnosti a vedou účetnictví samostatně
od rozhodného dne přeměny společnosti do dne zápisu přeměny společnosti do
obchodního rejstříku. Nástupnická účetní jednotka, která nebyla zúčastněnou
účetní jednotkou, otevírá účetní knihy ke dni zápisu přeměny společnosti do
obchodního rejstříku s účinky od rozhodného dne v souladu s metodou přeměny
společnosti. Ke dni zápisu přeměny společnosti do obchodního rejstříku, ke dni
předcházejícímu ani ke dni následujícímu po dni zápisu přeměny společnosti do
obchodního rejstříku se účetní závěrka nesestavuje, není-li dále stanoveno
jinak. Účetní závěrku nesestavují zanikající účetní jednotky k poslednímu dni
účetního období po rozhodném dni, pokud se den zápisu přeměny společnosti
uskuteční až v následujícím účetním období. (4) V případě převodu jmění na
přejímajícího společníka, který nevede účetnictví, zúčastněná zanikající účetní
jednotka uzavírá účetní knihy ke dni předcházejícímu den zápisu přeměny
společnosti do obchodního rejstříku. (5) Pokud při přeshraniční přeměně je
nástupnickou společností, družstvem nebo přejímajícím společníkem zahraniční
osoba a ze zúčastněné zanikající účetní jednotky podle §_1_odst._2_písm._a)
vznikne účetní jednotka podle §_1_odst._2_písm._b), neotevírá tato účetní
jednotka ke dni zahájení své činnosti účetní knihy, ale pokračuje ve vedení
účetnictví po úpravách provedených v souladu s metodami přeměny společnosti s
účinky od rozhodného dne. Pokud při přeshraniční přeměně je nástupnickou
společností, družstvem nebo přejímajícím společníkem zahraniční osoba a ze
zúčastněné zanikající účetní jednotky podle §_1_odst._2_písm._a) nevznikne
účetní jednotka podle §_1_odst._2_písm._b), uzavírá zúčastněná zanikající účetní
jednotka podle §_1_odst._2_písm._a) účetní knihy ke dni zániku. Toto ustanovení
se nepoužije pro přeshraniční změnu právní formy a přeshraniční přemístění
sídla. (6) Podle odstavců 3 až 5 se nepostupuje, je-li při přeměně společnosti
den zápisu přeměny společnosti do obchodního rejstříku shodný s rozhodným dnem.
Při této přeměně společnosti uzavírají účetní jednotky zúčastněné na přeměně
společnosti účetní knihy ke dni předcházejícímu rozhodný den přeměny
společnosti. K rozhodnému dni přeměny společnosti otevírají účetní knihy pouze
nástupnické účetní jednotky, účetní jednotka rozdělovaná odštěpením nebo
přejímající společník v případě převodu jmění na společníka. V případě
přeshraniční přeměny, pokud ze zúčastněné zanikající účetní jednotky podle
§_1_odst._2_písm._a) vznikne účetní jednotka podle §_1_odst._2_písm._b), i tato
účetní jednotka otevírá účetní knihy k rozhodnému dni přeměny společnosti. (7)
Po schválení účetní závěrky nesmí účetní jednotka přidávat další účetní zápisy
kdykoli později do uzavřených účetních knih s výjimkou případů přeměny
společnosti uvedených v odstavci 3. Do okamžiku schválení účetní závěrky,
nejpozději však do konce následujícího účetního období, může účetní jednotka
pouze z důvodů, že obsah položek účetní závěrky neodpovídá skutečnému stavu, již
uzavřené účetní knihy opět otevřít a provést případnou opravu účetních zápisů a
sestavit novou účetní závěrku, která se tímto stává účetní závěrkou podle tohoto
zákona. (8) Pokud právní předpisy stanoví účetní jednotce povinnost sestavit
řádnou nebo mimořádnou účetní závěrku a zároveň mezitímní účetní závěrku,
mezitímní účetní závěrka se nesestavuje. ČÁST TŘETÍ Účetní závěrka §_18 Účetní
závěrka (1) Účetní jednotky sestavují v případech stanovených tímto zákonem
účetní závěrku. Účetní závěrka je nedílný celek a tvoří ji a) rozvaha (bilance),
b) výkaz zisku a ztráty, c) příloha, která vysvětluje a doplňuje informace
obsažené v částech uvedených pod písmeny a)_a_b), zejména naplněním
§_7_odst._3_až_5_a_§_19_odst._5; příloha obsahuje též informace o výši splatných
závazků pojistného na sociální zabezpečení a příspěvku na státní politiku
zaměstnanosti, o výši splatných závazků veřejného zdravotního pojištění a o výši
evidovaných daňových nedoplatků u místně příslušných finančních orgánů. Účetní
závěrka může zahrnovat i přehled o peněžních tocích nebo přehled o změnách
vlastního kapitálu. Vybrané účetní jednotky sestavují přehled o peněžních tocích
a o změnách vlastního kapitálu vždy, pokud k rozvahovému dni a za bezprostředně
předcházející účetní období splní obě kritéria uvedená v §_20_odst._1_písm._a)
bodech 1 a 2. (2) Účetní závěrka podle odstavce 1 musí obsahovat a) jméno a
příjmení, obchodní firmu nebo název účetní jednotky; u účetních jednotek podle
§_1_odst._2_písm._a)_až_c) sídlo nebo u účetních jednotek podle
§_1_odst._2_písm._d)_až_h) bydliště a místo podnikání, liší-li se od bydliště,
b) identifikační číslo osoby, pokud je má účetní jednotka přiděleno, c) právní
formu účetní jednotky, d) předmět podnikání nebo jiné činnosti, případně účel,
pro který byla zřízena, e) rozvahový den (§_19_odst._1) nebo jiný okamžik, k
němuž se účetní závěrka sestavuje (§_19_odst._3), f) okamžik sestavení účetní
závěrky, a musí k ní být připojen podpisový záznam statutárního orgánu účetní
jednotky podle §_1_odst._2_písm._a)_až_c) nebo podpisový záznam účetní jednotky
podle §_1_odst._2_písm._d)_až_h); připojením uvedeného podpisového záznamu se
považuje účetní závěrka za sestavenou podle písmene f). Pokud je den zápisu
přeměny společnosti do obchodního rejstříku shodný s rozhodným dnem, u
zanikající účetní jednotky se podpisovým záznamem podle věty předchozí rozumí
podpisový záznam osoby, která vykonávala funkci statutárního orgánu k
rozvahovému dni, neurčí-li nejvyšší orgán účetní jednotky jinak. (3) Účetní
jednotky sestavují účetní závěrku v plném nebo zjednodušeném rozsahu.
Nestanoví-li tento zákon jinak, ve zjednodušeném rozsahu mohou sestavit účetní
závěrku účetní jednotky, které nejsou povinny mít účetní závěrku ověřenou
auditorem s výjimkou akciových společností, které sestavují účetní závěrku v
plném rozsahu. §_19 Rozvahový den (1) Účetní jednotky sestavují účetní závěrku k
rozvahovému dni, kterým je den, kdy uzavírají účetní knihy. Řádnou účetní
závěrku sestavují účetní jednotky k poslednímu dni účetního období a v ostatních
případech sestavují mimořádnou účetní závěrku. Rozvahu jako zahajovací sestavují
účetní jednotky v případech uvedených v §_17_odst._1 s výjimkou k prvnímu dni
účetního období. (2) Účetní jednotky jsou povinny uvádět v účetní závěrce
informace podle stavu ke konci rozvahového dne; to platí obdobně i pro všechny
účetní záznamy, které se sestavují k rozvahovému dni nebo k jinému okamžiku, k
němuž se sestavuje účetní závěrka. (3) V případech, kdy to vyžadují zvláštní
právní předpisy, účetní jednotky sestavují účetní závěrku v průběhu účetního
období i k jinému okamžiku než ke konci rozvahového dne (dále jen „mezitímní
účetní závěrka“). V případech sestavování mezitímní účetní závěrky účetní
jednotky neuzavírají účetní knihy a provádějí inventarizaci jen pro účely
vyjádření ocenění podle §_25_odst._3; ostatní ustanovení tohoto zákona týkající
se účetní závěrky platí obdobně. Povinnost použít ustanovení §_25_odst._3 a
ostatní ustanovení týkající se použití účetních metod k rozvahovému dni při
sestavování mezitímní účetní závěrky se na vybrané účetní jednotky nevztahuje.
Účetní jednotky podle §_1_odst._2_písm._a),_b)_a_d)_až_h), které jsou příjemci
prostředků ze státního rozpočtu nebo rozpočtů územních samosprávných celků a
jsou povinny tyto prostředky vypořádat podle zvláštního právního předpisu, a
uplatňují hospodářský rok podle §_3_odst._2_a_3, sestavují k 31. prosinci
kalendářního roku mezitímní účetní závěrku, při které nepoužijí ustanovení
§_24_odst._2_písm._b)_a_§_24_odst._6_písm._b). (4) Účetní jednotky sestavují
rozvahu tak, aby počáteční zůstatky účtů, které obsahuje rozvaha, (dále jen
„rozvahové účty“), jimiž se otevírá účetní období, navazovaly na konečné
zůstatky rozvahových účtů, jimiž se bezprostředně předcházející období uzavřelo;
toto ustanovení platí i pro podrozvahové účty. (5) Za období počínající koncem
rozvahového dne a končící okamžikem sestavení účetní závěrky jsou účetní
jednotky povinny uvést v příloze v účetní závěrce rovněž informace o a)
skutečnostech, které poskytují další informace o podmínkách či situacích, které
existovaly ke konci rozvahového dne, b) skutečnostech, které jako nejisté
podmínky či situace existovaly ke konci rozvahového dne, a jejichž důsledky mění
významným způsobem pohled na finanční situaci účetní jednotky. (6) Informace v
účetní závěrce musí být spolehlivé, srovnatelné, srozumitelné a posuzují se z
hlediska významnosti. Informace se považuje za spolehlivou, jestliže splňuje
požadavek §_7_odst._1 a je-li úplná a včasná. Informace je včasná, je-li získána
ve správném čase z hlediska její významnosti a nákladů na její získání, pokud
tyto náklady nepřevýší přínosy plynoucí z této informace. Informace je
srovnatelná, jestliže splňuje požadavky stanovené v §_7_odst._3_až_5. Informace
se považuje za významnou (závažnou), jestliže by její neuvedení nebo chybné
uvedení mohlo ovlivnit úsudek nebo rozhodování osoby, která tuto informaci
využívá (dále jen „uživatel“); u účetních jednotek podle §_1_odst._2_písm._c) a
u územních samosprávných celků, které jsou příjemci prostředků ze státního
rozpočtu nebo s nimi hospodaří a jsou povinny tyto prostředky vypořádat podle
zvláštního právního předpisu, se považuje za významnou též informace o ocenění
nehmotného majetku ve výši nad 60000 Kč a u samostatných movitých věcí nebo
souboru movitých věcí ve výši nad 40000 Kč. Informace je srozumitelná, jestliže
splňuje požadavky stanovené v §_8_odst._5. (7) Pro účely tohoto zákona se
majetek a závazky člení na dlouhodobé a krátkodobé. Dlouhodobým se rozumí takový
majetek a závazky, kde doba použitelnosti, popřípadě sjednaná doba splatnosti
při vzniku účetního případu je delší než 1 rok, ostatní majetek a závazky jsou
považovány za krátkodobé. Pokud s ohledem na charakter majetku a závazků
objektivně nelze použít uvedená hlediska členění, je rozhodující záměr účetní
jednotky projevený při jejich pořízení. (8) V případech, kdy to vyžadují právní
předpisy, mohou účetní jednotky poskytnout účetní záznamy nesoucí informace
uspořádané podle oborů (druhů) činnosti nebo podle zeměpisných oblastí, ve
kterých provozují svou činnost. (9) Kromě případů podle odstavců 1 a 3 žádný
jiný účetní záznam nesmí být označován názvy podle §_18_odst._1. (10) Účetní
závěrkou není shromažďování nebo vyžadování informací prováděné na základě
zvláštních právních předpisů. §_19a Použití mezinárodních účetních standardů pro
účtování a sestavení účetní závěrky (1) Účetní jednotka, která je obchodní
společností a je emitentem cenných papírů přijatých k obchodování na evropském
regulovaném trhu, použije pro účtování a sestavení účetní závěrky mezinárodní
účetní standardy upravené právem Evropské unie (dále jen „mezinárodní účetní
standardy“). (2) Pokud došlo k přijetí cenných papírů emitovaných účetní
jednotkou podle odstavce 1 k obchodování na evropském regulovaném trhu k jinému
dni než k prvnímu dni účetního období, účetní jednotka, která dosud nepoužívá
mezinárodní účetní standardy, rozhodne o jejich použití již od počátku účetního
období, v němž k přijetí cenného papíru k takovému obchodování došlo, nebo od
počátku účetního období následujícího po účetním období, v němž byly cenné
papíry k takovému obchodování přijaty. (3) Pokud cenné papíry emitované účetní
jednotkou podle odstavce 1 již nejsou obchodovány na žádném z evropských
regulovaných trhů a přestaly být takto obchodovány k jinému dni než k poslednímu
dni účetního období, účetní jednotka rozhodne o použití mezinárodních účetních
standardů až do konce účetního období, v němž cenné papíry přestaly být takto
obchodovány, nebo rozhodne o ukončení jejich použití k poslednímu dni účetního
období předcházejícího účetnímu období, v němž cenné papíry přestaly být takto
obchodovány. (4) Postup podle odstavců 2 a 3 se použije, pokud to neodporuje
přímo použitelnému předpisu Evropské unie nebo zvláštnímu právnímu předpisu. (5)
Pokud cenné papíry emitované účetní jednotkou podle odstavce 1 již nejsou
obchodovány na žádném z evropských regulovaných trhů a nejvyšší orgán účetní
jednotky rozhodne do konce účetního období, v němž cenné papíry přestaly být
takto obchodovány, o záměru požádat nejdéle do tří let od okamžiku, kdy cenné
papíry přestaly být takto obchodovány, o přijetí nového cenného papíru k
obchodování na evropském regulovaném trhu, může účetní jednotka rozhodnout o
použití mezinárodních účetních standardů až do konce účetního období, ve kterém
má dojít k přijetí tohoto cenného papíru k obchodování. (6) Pokud nejpozději k
poslednímu dni účetního období, ve kterém skončí tříletá lhůta podle odstavce 5,
účetní jednotka požádá o přijetí cenného papíru k obchodování na evropském
regulovaném trhu, může prodloužit používání mezinárodních účetních standardů
ještě o jedno účetní období. Pokud v tomto účetním období k přijetí cenného
papíru k takovému obchodování nedojde, nepoužije účetní jednotka od
následujícího účetního období pro účtování a sestavení účetní závěrky
mezinárodní účetní standardy. (7) Pokud lze předpokládat, že k rozvahovému dni
bude účetní jednotka uvedená v §_22_odst._3_písm._a) nebo b) povinna podrobit se
sestavení konsolidované účetní závěrky za použití mezinárodních účetních
standardů, může rozhodnout o použití mezinárodních účetních standardů pro
účtování a sestavení své účetní závěrky k uvedenému rozvahovému dni. Rozhodnutí
o použití mezinárodních účetních standardů pro účtování a sestavení účetní
závěrky a stanovení účetního období, od kterého budou mezinárodní účetní
standardy používány, podléhá schválení nejvyšším orgánem této účetní jednotky.
(8) Pokud lze předpokládat, že k rozvahovému dni bude účetní jednotka uvedená v
§_22_odst._2 sestavovat konsolidovanou účetní závěrku za použití mezinárodních
účetních standardů, může rozhodnout o použití mezinárodních účetních standardů
pro účtování a sestavení své účetní závěrky k uvedenému rozvahovému dni.
Rozhodnutí o použití mezinárodních účetních standardů pro účtování a sestavení
účetní závěrky a stanovení účetního období, od kterého budou mezinárodní účetní
standardy používány, podléhá schválení nejvyšším orgánem této účetní jednotky.
(9) Využije-li účetní jednotka možnosti podle odstavců 7 nebo 8 a dojde ke změně
původního předpokladu, a to i v průběhu účetního období, nepoužije účetní
jednotka pro účtování a sestavení účetní závěrky mezinárodní účetní standardy od
počátku účetního období, ve kterém došlo ke změně původního předpokladu,
případně od počátku účetního období, které bylo stanoveno rozhodnutím nejvyššího
orgánu účetní jednotky, nebo od následujícího účetního období. Jsou-li však k
prvnímu dni následujícího účetního období důvody pro další použití mezinárodních
účetních standardů, uvedené v odstavcích 1 až 8, použije účetní jednotka pro
účtování a sestavení účetní závěrky mezinárodní účetní standardy v souladu s
ustanoveními těchto odstavců. §_20 Ověřování účetní závěrky auditorem Občanská
sdružení, jejich organizační jednotky, které mají právní subjektivitu, církve a
náboženské společnosti nebo církevní instituce, které jsou církevní právnickou
osobou, a honební společenstva mohou vést účetnictví podle
zákona_č._563/1991_Sb., o účetnictví, ve znění
zákona_č._117/1994_Sb.,_zákona_č._227/1997_Sb.,_zákona_č._492/2000_Sb.,_zákona_č._353/2001_Sb._a_zákona_č._437/2003_Sb.,
pokud jejich celkové příjmy za poslední uzavřené účetní období nepřesáhnou
3000000 Kč; přitom se na ně vztahují ustanovení zákona_č._563/1991_Sb., o
účetnictví, a jeho prováděcích právních předpisů, která upravují účtování v
soustavě jednoduchého účetnictví, ve znění účinném k 31. prosinci 2003. §_39
Zrušují se 1. nařízení vlády ČSSR č._136/1989_Sb., o informační soustavě
organizací, 2. vyhláška federálního ministerstva financí č._155/1971_Sb., o
inventarizacích hospodářských prostředků, 3. vyhláška federálního ministerstva
financí č._21/1990_Sb., o kalkulaci, 4. vyhláška federálního ministerstva
financí č._23/1990_Sb., o účetnictví. §_40 Tento zákon nabývá účinnosti dnem 1.
ledna 1992. 
