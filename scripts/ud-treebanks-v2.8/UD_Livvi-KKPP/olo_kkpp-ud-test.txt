“Karjalan nuorus” Anuksen piirisVuvvennu 2017 Karjalan tazavaldu pidäy omassah
97-vuozipäiviä.Pruazniekku pietäh kezäkuul Anuksenlinnas.Pruazniekan piälimäzii
pidoloi rodieu suomalasugrilazen nuorižon festivuali “Karjalan nuorus”.Tämän
festivualin hantuzis järjestetäh kaksi matkua Petroskoispäi Anuksen piirih:
nuorien pajo- da tansijoukot lähtietäh ezittymäh Anuksen piirin kylih.Enzimäine
matku oli jo mennyt pyhänpiän, 23. sulakuudu.Gostii vastattih Tuuksen kyläs,
Koveris da Kotkatjärvel.Koverin eläjii ihaškoitettih Petroskoin taidoškolan
Vesläžetjoukon lapset, hyö ozutettih kui ennevahnas nuoret käydih bes’odale,
pajatettih, tansittih da kižattih meijän ezi-ižien tabah.Tuuksen kul’tuuratalois
ezityi Petroskoin konservatourien Istoki-joukko.Tansijes da pajattajes rahvas ei
kylmetty viluhkos kul’tuurutalois.Murginan jälles kai matkuniekat lähtiettih
Kotkatjärvele, sigäläzes kul’tuurutalois ezityttih jo kaksi joukkuo.Paiči
artistoi matkah lähtiettih karjalazien heimovellet – Vepsän kul’tuuruseurah
kuulujat Larisa Čirkova da Galina Lokkina.Vepsäläzet naizet saneltih omis
projektois nuorižonke.Matkah yhtyigi Periodika-julguamo, festivualil sai ostua
kniigua, lehtie da žurnualua kanzallizil kielil, saigi tilata Oma Mua
-lehti.Toine tämänmoine matku Anuksen piirih rodieu 30. sulakuudu.Mägriän kyläh
lähtöy Petroskoin valdivonyliopiston Toive-ansambli, Kuittizes ezittyy
"Kajahuš", Kuujärves ozuttau spektaklii Čičiliušku-t y ttiteatr u.Omis
ruadonerolois nuorižon hyväkse saneltah Karjalan Rahvahan Liiton
aktivistat.Pidoh tulluot suajah ostua da tilata “Periodikan”
julgavoloi.Festivualin järjestäjänny on Anuksen karjalazet -liitto, projektua
jengal kannattau Kandurahvahien välialovehine kannatuskeskus.Festivualin
hantuzis pietäh kaksi kilbua nuorih niškoi: Moja Karelija -videos’užietoin kilbu
da Karelija – eto mi -karjalan, vepsän da suomen kieldy maltajien kilbu.Kilboih
voibi yhtyö sulakuun 30. päivässäh.Festivualin jälgimäine pido rodieu 10.
kezäkuudu Anuksenlinnas.Suureh konsertah yhtyy petroskoilazien da anukselazien
nuorien joukkuo.Konsertal roitah ilmoitettu da palkittu iel mainittuloin kilvoin
voittajat.“Tverin Karjalas olen hyväs mieles, kui omas
kodikyläs”“Tverinkarjalazien ystävien” piämies 2010-2014 Tapio Mustonen sanoi
Lihoslavl’an konferensies ”Karjalazet 400 vuottu Tverin mual”, ku Karjalua
koskijoi kielitiijollizii tutkimuksii rodieu ainos vai enämbi Suomes da
Ven’al.Tverinkarjalazien kieli da kul’tuuru on tundiettu Suomesgi.Vuvves 1994
algajen sie ruadau Tverinkarjalaisten ystävät ry -liitto, kuduan alguhpanijannu
oli tundiettu suomelaine tiedomies Pertti Virtaranta.– Virtaranta “paloi”
tverinkarjalan kieleh.Tverinkarjalazet voidas sanuo händy omakse Lönnrotakse,
sanou Tapio Mustonen, “Tverinkarjalazien ystävien” vuozien 2010-2014
piämies.Liiton piätavoittehennu on avvuttua eri tabah tverinkarjalazien kielen
da kul’tuuran säilyttämisty da kehittämisty.Paiči sidä “Tverinkarjalazien
ystävät” avvutetah piästiä ilmoih karjalankielisty kirjalližuttu da
opastuskniigua.Opastujii da tutkijoi kannatetah stipendieloil.– Tverin Karjalua
koskijoi kielitiijollizii tutkimuksii rodieu ainos vai enämbi Suomes da
Ven’al.On äijy nuordu tutkijua, kuduat kirjutetah väitöskirjoi tverinkarjalan
kieles eniten Helsinkis, Jovensuus da Petroskois, sanou Mustonen.Tieduo
tverinkarjalazis levitetäh fotokuvaozutteluloin da tiedopidoloin avul Suomen eri
puolis.Muga Tverin Karjalan dieloloi pietäh silmäl Suomes.Tärgienny ruavonnu
ollah “ad’voihkäyndy” da turistumatkat Tverin Karjalah.Turistumatkoi pietäh
kerran vuvves kezäl.– Matkustamizen piätavoittehennu on se, ku matkustajat
eletäh ainos perehis, muga hyö tuttavutah tverinkarjalazien elaigah, sanou
Mustonen.Tapio Mustonen mondu kerdua on käynnyh Tverin Karjalah turistumatkoin
piälikönny da tundou Tverin alovehen ylen hyvin.– Iče olen karjalaine
Kiihtelysvuaraspäi.Konzu olen Tverin Karjalas, olen moizes hyväs mieles, buitegu
olen käynnyh omah kodikyläh.Bobuli-briha sanoo saaraaOli sie enne saari.Saari
sanoi: "Ken voinoo uuzi uvvel saaraa sanuo kolmet suutkat, sil minä tyttären
miehel annan".Sit ečitäh, ečitäh saaran sanojaa, ni kus ei löytä.Bobuli-briha
oli yksi, se kengän ombelii oli, häi sanoo: "Minä sanon".Saari työndää polkan
saldattaa kuundelemah, briha menöö sanelemah.Häi saneloo: "Konzu minun taatto
oli bohattu, kolme virstaa oli kodi piduhuttu, a virstaa levevytty; kezäkse
kraassi koin mustal kraaskal, a talvekse valgiel.Sit oli häkki, seičče virstaa
oli sarvet piduhuttu, paimoi istui sarvel, toine toizel; torvittih, ga toine
toizen ei kuulluh torvindaa.Sit, – sanoo, – on minul orazen pääs ildaine, minul
pidää lähtie ildastu saamah".Lähtöö, päivän ombeloo da pajattaa.Polku menöö
saarilloo, saari kyzyy: "Midäbo bobuli saneli?"Midä se bobuli-briha sanoi, sidäi
net saldatat sanottih saaril.Toine päivy tuli, tožo saari työndää saldatat
saaraa kuundelemah, a bobuli-briha tuloo sanomah."Kuunelkaa nygöi, sanon saaraa,
– häi sanoo, – konzu minun taatto oli bohattu, kolme virstaa oli kodi piduhuttu,
a virstaa levevytty; kezäkse kraassi koin mustal kraaskal, a talvekse
valgiel.Sit oli häkki – seičče virstaa oli sarvet piduhuttu, paimoi istui
sarvel, toine toizel; torvittih, ga toine toizen ei kuulluh torvindaa.Sit, –
sanoo, – on minul orazen päs ildaine, minul pidää lähtie ildastu saamah".Menöö,
päivän ombeloo da pajattaa.Da, tämän saaran sanottuu häi ainos kyzyy:
"Kuulittogo tämän, vojennoit, dai tiezittö?"Tämän häi kyzyi enzi dai tossu pään,
a vojennoit sanottih: "Tädä saaraa emmogo kuulluh, emmogo teidänyh".Uvvessah
vojennoit mendih saarilloo.Saari uvvessah kyzyy: "Midä briha sanoi?"Vojennoit
sanottih: "Ga sidä samastu".Häi sanoi da uvvessah kyzyi: "Kuulittogo tämän,
vojennoit, dai tiezittö?"Saari kolmandennu päivänny heidy ainos n’evvoo sanomah:
"Kuulimo dai tiezimö, dai näimö".Sit kolmas päivy mennäh taaste.Sit taaste se
briha muga sanoi: "Konzu minun taatto oli bohattu, kolme virstaa oli kodi
piduhuttu, a virstu levevytty; kezäkse kraassi koin mustal kraaskal, a talvekse
valgiel.Sit oli häkki: seičče virstaa oli sarvet piduhuttu; paimoi istui sarvel,
toine toizel; torvittih, ga toine toizen ei kuulluh torvindaa.Tiezittögo, –
sanoi, – vojennoit, dai kuulitto?"A vojennoit vastatah: "Tiezimö d’o dai
kuulimo, dai näimö"."A konzu oli minun taatto bohattu, sit andoi saaril kolme
puččii dengaa, kuulittogo, saldatat, dai tiezittö?""Kuulimo, dai tiezimö dai
näimö!""Nu, gu on muga dielot, läkkäättös otamo vellat ääre".Sit saarilloo
mendih sinne.Sit taaste tämä briha kuuloitti: "Konzu minun taatto oli bohattu,
sit saaril andoi kolme puččii d’engaa.Kuulittogo, vojennoit, tämän dai
tiezittö?"Vojennoit vastatah, kui saari käski: "Kuulimo myö tämän dai
tiezimö".Muga briha sai saaris kaksi puččii d’engaa da vie kolmas d’äi
vellakse.Nai bobuli-briha da rubei mučoin ker elämäh.Arbuamatoi muailmuKogo
muailmas arbaituksii pietäh hyvin muinazennu kanzanrunohuon lajinnu.Karjalazisgi
tekstois löydyy ennevahnallizii miiffizii piirdehii da luguloin
elementoi.Karjalazet arbaitukset puaksuh kuuluttih ritualoih, niidy sanottih
svuad’bas da muah pannes.Toiči mečästäjät meččäh mennes arbailtih – uskottih, gu
nenga tulou parembi sualis.Uskomuksien mugah arbaituksii voibi arbaittua vaigu
huondespuoles, illal saneltih suarnoi.Illal ei suannuh arbailla – varattih
Arbaituksen akkua, ku häi tulou yön aigua da ähkiäy bokkah.Ku unohtannet tämän
dielon, sit Arbaituksen akku vältämättäh tulou da prižmiy sinuu mustoittamah
semmostu arbaitustu, kudamua häi iče ei musta.Gu semmostu ei tule piäh,
uskottih, ku häi voibi syvvä ristikanzan.Arbaituksen akku oli ylen viizas,
kaikkien arbaituksien tiedäi, hänes oli ylen jygei piästä eroh.Semmostu
mifolougistu personuažua ei ole toizis kul’tuurois, on vaigu
karjalazes.Parahannu aijannu arbuamizeh on talven Synnynmuanaigu, konzu mennyh
da tulii aigu vastavutah.Myöhembäite arbaituksii saneltih enimilleh
ilokse.Niilöin vuoh lapset opastuttih ellendämäh muailmua da miettimäh muailmoin
eri dieloloi.Tavallizele ristikanzale on ylen jygei kerras arvata, mis on pagin
vahnas arbaitukses, gu tekstas nimidä ei sanottu kohti da sen ližäkse käytettih
erilazii metaaforoi.Ennevahnas opastettih arbuamah jo pienete olles.Sen ližäkse
lapset hyvin tiettih kai vešit, kudamat kuvattih tekstois, gu net kuuluttih
jogapäiväzeh elaigah.Tarkah kuunneltes arbaitukses ainos löydyy semmozii
piirdehii, mit avvutetah ellendämäh da arbuamah.Enimytten karjalazis arbaituksis
voibi tiijustua kyläläzien talolois da jogapäiväzis veššilöis, kui, ezimerkikse,
käziastii, kuožali, čirpi, sieglu.Sen ližäkse suuri vuitti tekstois kuvuau
luonduo: vihmua, tuleniškuu, pyhäil’l’anjyryy, lundu, päivästy,
kuudu.Tämänpäiväzile linnan lapsile perindöllizet arbaitukset ollah
vähäelendettävänny, ku hyö nikonzu ei nähty suurdu vuittii nämmis
veššilöis.Tundemattominnu ollah pertin puulaučat, karzin, šiižmu, rukki da äijy
midä muudu.Erähil kanzoil vahnoin arbaituksien sijah roittihes uvvet
arbaitukset.Karjalazil tämä protsessu pahakse mielekse ei ole
kehitynnyh.Arbaituksii vähan käytetäh argielaijas, enimytten vai lapsien
keskes.
