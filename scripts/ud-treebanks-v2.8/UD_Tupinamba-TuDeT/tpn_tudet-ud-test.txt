Mokõj ojoirundɨk , oito , ʔara sɨkeme , Tupã taʔɨra osɨ swi iʔariré , judeus
ekomoɲangáβo iʔapira mondoki Ã tekó aʔereme moreroka kwe βɨá Iesus nongi seramo
Opa ko mbo mosapɨr mɨsã ʔara sɨk'eme , apɨaβamo osɨ rɨgé swi Tupã taʔɨra ʔarʔiré
, mosapɨr moruβiʃaβa , Reis ʔiaβa , kwarasɨ sembaβa kotɨ swi ourɨβaʔe , jasɨtatá
serekoarama resé , Tupã remimoɲanga pɨsasu pe jaramo iʃupé ogueru jetanongaβamo
itajuβa , ɨsɨkatã sɨapwanɨβaʔe , mirra , mosanga toʔo swi Itajuβa moruβiʃaβa
Rejamo sekó mombewaβa , ɨsɨkatãsɨapwana Tupanamo sekó kwapaβa , toʔo swi mirra
moroesé seʔõawama mombewaβa SãoSebastião ʔara , seʔõawera , Cristãos ojmoeté
ojemotupana Jandéjara mombeʔureme , serobβjasareʔɨma potɨrõw ijɨβõijjɨβõmo ,
ijukáβo Tupã mombeʔu sɨkɨijéʔyma , sauwsuβa resé seʔõuw ʃepó ʃepɨ aβá pó ipɨ
ʔara omembɨrawera kwaβiré , SantaMaria omembɨra Iesus rerasow Tupã okɨpe , Tupã
tuβape ikwaβeʔenga judeus rekomoɲangaβa rupi Mokõj pɨkasuaʔɨra iʃɨ owerasó
jetanongaβamo oporomboʔeβo ã sekóû Mbaʔepe cristãos jekwapaβa ? Santa Cruz .
Marãnamope ? iʔárɨβo omanõmo jandéjara jandérepɨmeʔengawera resé , Aɲanga ratá
swi jandépɨsɨrõ resé βé Marã eʔipe asé ojoβasapa ? SantaCruz raʔangaβa resé ,
orépɨsɨrõ jepé , Tupã oréjar , oréamotareʔɨmbara swi . Tuβa , Taʔɨra ,
EspíritoSanto rera pupé eʔi Marãnamope asé osɨβápe joβasaβa moini ? Taʃepɨsɨrõ
Tupã , maʔendwasaβaiβa swi ojaβo Marãnamope asé ojurupe saʔãngino ? t'ojpeʔa
Tupã ɲeʔẽmemwã ʃejuru swi ojaβo Marãnamope asé opotiʔape imoíni ? Taʃepeʔa Tupã
tekoangajpaβa swi , asé ɲɨʔã swi osembaʔe ojaβo Marãnamo βépe asé joβasáβi ?
SantíssimaTrindade Tuβa , Taʔɨra , EspíritoSanto mosapɨr aβá , ojepé Tupã
mombewaβo ɲẽ Marãnemetepe asé joβasáβine ? mbaʔe ɨpɨrunga jaβiʔõ , kwépe
marãtekó omoʔangekoaíme Marãneme βépe ? Oker janondé , opakawérɨpe , oka swi
osema βé Osoβasápe asé oemiʔurama ? Osoβasaβ Marãnamope ? Taʃemaran umẽ iʔwaβo
ojaβo Marãnamope asé joβasaβetáetáwne ? Taʃepɨsɨrõ Tupã ʃesumarã swi , kwépe
marã ʃerekoápe , ojaβo Aβápe asé sumarã ? Aɲanga . Ojerokɨpe asé Cruz supé ?
Ojerokɨ . Marã ɨβɨrá supé ɲẽpe asé jerokɨw ? Aʔãni , saʔangaβɨjara supé e sesé
omaʔendwáramo Aβápe Cruz raʔangaβɨjara ? jandéjara JesusCristo . Marãnamope ?
Sesé imojarɨpɨ́ramo omanõmo ojemoatãawera resé . Ojerokɨpe asé jandéjara
raʔangaβa supé , SantaMaria raʔangaβa supé , santos ɨβakɨpendwara raʔangaβa supé
βé ? Ojerokɨ . ɨβákɨpe ojkóβaʔe moeté jaβépe asé saʔangaβa moetéw ? ijaβé Marã
itá ɲẽpe , kojpó ɨβɨrá , ɲauʔuma imoɲangɨmbɨra ɲẽpe asé ojmoeté ? Aʔãni ,
saʔangaβɨjara e . Saʔangáβamo sekóreme , sesé omaʔendwáramo Marãpe
imongaraiβɨpɨra renõjndaβeté ? Cristãos . Marãnamope ? Cristo jandéjara
reroβjasáramo sekóreme , sekó mombewáramo sekóreme Niapɨsɨki ʃwépemo seroβjasara
opɨʔape ɲõte seroβjámo ? Niapɨsɨki ʃwémo , omanõmo tiruã seroβjámo Aβá swipe
Cristãos ajpó owerama rári ? jandéjara JesusCristo swi Aβápe JesusCristo ?
Tupãeté , apɨaβeté , jandéjara aβé Marãnamope asé Tupãeté iʔew iʃupé ? Tupã Tuβa
raʔɨreté ojepéβaʔeramo sekóreme Aʔepe marã apɨ́aβetéramo seków jandé jaβé ?
kuɲãangaturama aβá βɨkawereʔɨma SantaMaria sérɨβaʔe membɨ́ramo sekóreme
Niʃɨjtepe Tupãetéramo ojkóβo ? Niʃɨj , nasetéj , nijɨpɨj , Tupãetéramo ojkóβo
Natuβitepe apɨaβetéramo ojkóβo ? Natuβi , oɲemoɲang e osɨ iatõjmbɨreʔɨma rɨgepe
Mbaʔepe imongaraiβɨpɨra jeroβjasaβeté Tupã moɲɨrõ potasáβamo ? Jandéjara
JesusCristo reʔõawera Tekoangaipaβokáramo jandéjara JesusCristo rekóreme Marã
ojkóβope tekoangaipaβa ʔóki ? Seʔõawera resépe Tupã Tuβa ɲɨrõkatúramo aséβe ?
Oemimotárɨβo épe erimbaʔe iɲemeʔẽngi ogupjarama supé oɲeraneʔɨma ? O emimotárɨβo
é Ojpotakatupe oeʔõawera resé asé maʔendwara ? Ojpotakatu , Sesé omaʔendwaramo é
asé Tupã rawsúβi opɨʔape seko aβɨpotareʔɨma Ombaʔeʔu wemimboʔeetá pɨri karúkeme
, Santo-Sacramento meʔenga janondé . Mamõpe iʃow ombaʔeʔupaβiré ? Sesé o
maʔendwáramo e asé Tupã rawsúβi o pɨʔape sekó aβɨpotareʔɨma Sorɨβeté rakó aβá
tegwama porarasara moroposanongara mosanga tekoβé jara rerekoara supé ogwasema
aʔe ipó mbaʔe repɨ́ramo ojmoariβeukar ʃeswi , ʃemombwerápane reá , ojaβo Marãpe
ɨβɨá jandéjara rereków , inupãnupã ré ? Owerasó amõ okusupe , serojkjaβo , aʔepe
maranaritekoaratã reʔɨɲanga sesé Marã serekóβope ? Ijaoβoka , amõ aopiranga
mondepa sesé mbaʔepe oɲonoŋ iakanga ʔárɨβo ? juatĩ emboapɨɲa , iakang kutukutuka
, sasapa Suwɨsɨrɨk serã soβá rupi , iatukupé rupi βé ? Suwɨsɨrɨk mbaʔepe ojmeʔeŋ
iʔekatwápe ? Takwara , oendɨpɨãeʔɨjβo soβaké omemwãnamo , imouβiʃáβiʃaβa aʔupa
Marãpe sereków aʔe takwara meʔengiré ? Oɲenomũnomũ soβá resé , ipetépeteka ,
iakanga resé aʔe takwara reropwá Mamõpe Pilatos senosemi aʔéreme ? Okárɨpe
moroepjakápe judeus supé sepjakuká , imondó ɲẽ motá Marãeteʔĩpe Jesus oenoseme ?
Aopiranga , ju aβé owerur ojoesé , oporeawsuβetekatúramo Marã eʔipe Pilatos
judeus supé ? Ikó aβá arur iké okárɨpe senosema , tapejkwaβ sekopwera amõ iʃé
sekara jepé , ijukaukar janondé wijaβo eʔi Marãpe judeus reków aʔéreme ?
Oposẽposem paβẽ ɲẽ sesé , ejmojarukar ɨβɨrajoasaβa resé ojaβo , imondóβo ɲẽ ,
nd'erejkój César nderuβiʃaβa rawsupáramo ojaβo Osapjápe Pilatos iɲeʔenga aʔéreme
koʔɨté ? Osapjar , judeus swi osɨkɨjéβo ɲẽ , ʃekwaukámo ʃeruβiʃaβa supémo ojaβo
Marãpe Pilatos reków aʔéreme ? Ojepoej , teʔɨja remiepjákamo . Marã ojáβope ?
Naʃeremimotara rupi ruã ajukaukáne ojaβo ; naʃeresé ruã ijukasaβa ʔárine ojaβo .
Marãpe jandéjara rereków aʔe rojré ? Ojmeʔeŋ ipópekatu , pereko potasaβo e ,
perekó ijukáβo ojaβo Marãpe judeus jandéjara rereków ojoupé Pilatos imeʔengiré ?
Okárɨpe senosẽmi cruz nonga iatiʔɨβ ʔári Turusukatupe aʔe cruz erimbaʔe ?
Turusukatu , ndʔeʔiteʔe seroʔaroʔa serasóβo iposɨja swi N'owarukáripe judeus aʔe
cruz aβá supé ipɨtɨβõmo ? Owarukar Simão Cirineu serɨβaʔe supé
iporeawsuβerekóβope emonã seków ? Aʔãni , t'oβasem esapɨʔa ojukawame ojaβo e
Nd'ojkójpe amõ aβá sakɨpwéri iporeawsuβerekosáramo ? Osó kuɲã semimboʔeetá
sapirõmo Marã eʔipe jandéjara iʃupé ? Petéumẽ ʃerapirõmo eʔi peẽ aéte pejeapirõ
eʔi pemembɨrate pesapirõ eʔi Marã ojaβope ajpó iʔew ? Ojukaawera repɨramo amõ
apɨaβa toβajara marana ri tekoara irã akwé taβusu Jerusalém ʔiaβa pora
mombeβawama kwapa ɲẽ ajpó iʔew Osoβasɨpe amõ kuɲã ? Osoβasɨβ aotinga pupé , aʔe
resé soβá raʔangaβa jári Mamõpe ɨβɨá jandéjara reroβasẽmi koʔɨté ? ɨβɨtɨrɨpe
MonteCalvário jápe , aʔepe imojá cruz resé Ojaoβok raɲẽpe ɨβɨá ? Ojaoβok Ojaratã
serã iaoβa inupãsawera imoperépereβawera resé ? Ojaratã , nd'eʔi teʔe aʔéreme
judeus sekɨjatãmo ipira βe reru , suwɨ mosɨrɨka iʃwi iaowérape , marã sereków ?
ijukasarama ojmojaʔok ojoupé Ikatupe ɲẽpe seków teʔɨjpe ? Ikatupe ɲẽ , iʃɨ aʔe
ipó opjá oakangaoβĩ pupé Marãpe ɨβɨá sereków aʔe riré ? Ojpɨsó ɨβɨrajoasaβa
ʔárɨβo , itapɨwá pupé ipó kutuka , imojá Owatá jepé serã ijɨβamokõja itapɨwá
soarama resé ? Owatá jepé Marãpe ɨβɨá sereków imondɨka potá ? Opa sama pupé
iapɨtĩw , sekɨjsekɨjetéβo , ikanga jepotasaβa peʔaβo ojoswi aʔe rameʔĩpe ɨβɨá
ipɨ rereków , itapɨwá pupé imojáno ? aʔe rameʔĩ Aʔejβépe ɨβɨa cruz moʔãmi
iatɨkáβo ? aʔejβé . Aβáaβápe ojmoʔam iirũnamo amõ aé cruz resé ? Mokõj mondá
iʔekatwaβa kotɨ amõ , aé amõ iasu kotɨ Marã eʔipe jandéjara ojukasara ri oguβa
mongetáβo ? ndeɲɨrõ iʃupé ʃeruβɨwé eʔi . Otekokwaβeʔɨ̃mamo ɲẽ emonã ʃerereków
eʔi Ojtɨ́kɨpe ɨβɨɨá erimbaʔe ɲeʔenga sesé ? Ojtɨk , judeusetá cruz roβáβo pe
rupi owatáβaʔe aβé . Aβá aβépeno ? Ajpó ipɨ́ri imojarɨpɨrwera aβé Nd'ojmoasɨipe
amõ oɲeʔengaiβawera , ijaʔo ré ? Ojmoasɨ , iʔekatwaβa kotɨ ojkóβaʔe ndʔeʔiteʔe
oapiʃara akakapa , sepɨka aʔepe jandéjara supé marã eʔi ? ndemaʔendwar ʃeresé
nderorɨpápe nderekó rojré eʔi Kori erejkó ʃerorɨpápe ʃepɨ́rine eʔi Aβá aβépe
oʔam cruz ɨpɨpe aʔéreme ? iʃɨ , S.João aβé , kuɲãangaturametá aβé Marã eʔipe
Jesus osɨ supé oeʔõ janondé ? Eβokwé ndemembɨra , kuɲã we eʔi , S.João meʔenga
imembɨ́ramo aʔepe S.João supé marã eʔi ? Eβokwé ndesɨ eʔi , iʃɨ́ramo osɨ meʔenga
Ojmongetá βépe paʔi Jesus oguβa ? Ojmongetá βé , osapukaja oasẽngatúramo ,
marãnamopjã ʃepeʔa jepé , ʃeruβɨwé , ojaβo Marã eʔipe aʔe riré ? Oguwɨ
jemobokaβawera swi oʔuséjamo , ʃeʔusej ã , eʔi Ojmoʔɨʔupe ɨβɨá ? Ojmoʔɨʔu mbaʔe
pupépe ? Mbaʔepɨʔauwpjara kawiajasɨ resé imonani ipupé seʔɨma Marã eʔipe
saʔangiré ? Awjé ã koʔɨté eʔi Marã eʔipe oguβa supé ojekɨjjanondé ? Ndepópekatu
ʃeʔanga ajmeʔeng , ʃeruβɨwé , eʔi Marãpe seków aʔeriré ? Ojeaɨβɨk owasẽasẽmamo ,
omanõngatwaβo koʔɨté Kwarasɨ oɲemopɨtun , ɨβɨ oβuoβur , otumũtumunga , itá
ojekájeká ojopɨtérɨβo Marã eʔipe supjarwera osóβo seʔõmbwera rejá ? Tupã raʔɨra
ɲẽ ikó aβá eʔi , amõamõ opotiʔa resé opwáopwá , oangajpawera moasɨ́aβo Aβápe
opɨtá aʔepe ? iʃɨ , iirũetá aβé ojaseʔõerekóβo oina Osó βépe amõ aβá aʔepeno ?
Osó βé amõ marana ri tekoara aʔe mokõj mondá retɨmã mopena , serojɨpa aʔepe
jandéjara reʔõmbwera marã sereków ? Itamina pupé iɨké kutúki , iɲɨʔã momboka ,
awɲeɲẽ ʔɨ , suwɨ aβé iʃwí iẽawama aʔepe aʔe marana ri tekoara so re , marã ? Amõ
mokõj jandéjara βojá , José , Nicodemos serɨβaʔe , oso aʔepe mbaʔe resépe iʃów ?
Seʔõmbwera rerojɨpa , itɨma motá Marãpe sereków itɨmɨ janondé ? Aotinga pupé
iɲuβãni , itakaramemwã aβá tɨmawereʔɨma pupé imondepa Aβá aβépe ipɨ́ri
itɨmbáramo ? iʃɨ , iirũetá aβé Marãpe seków ipupé imondeβ iré iʃuí osóβo ?
Osokendaβ aʔe karamemwã itawasu pupé Ojaseʔõerekó aβé serã owerasó ogókɨpe ?
Ojaseʔõerekó aβé , paʔi Jesus rekoβejeβɨsawama resé oɲemosakojaβo βéte
Eresawsupe Tupã nderuβa , ndesɨ , nderemirekó , ndemena , nderaʔɨra , ndembaʔe
katupaβẽ ndesawsuβa sosé ? Eresawsupe nderapiʃara ndejoawsuβa jabé , sekokatu
resé , imbaʔekatu resé βé nderorɨβamo , sekomemwã potareʔɨma ? ʃemoajumarangatu
, ʃemoɨrõetékatuaβo , ajpó tekópɨsasu Aβá serã oweru , ʃeretama momoʃɨaβo ? ʃe
aɲõ kó taβa pupé ajkó , serekóaramo witekóβo , ʃerekó rupi imoingóβo Kwe swi asó
mamõ , amõ taβa rapekóβo Aβá serã ʃejaβé ? Iʃé seroβiarɨpɨra , ʃeaɲangusumiʃɨra
, Waiʃará serɨβaʔe , kwepe imoerapwanɨmbɨra ʃerekó iporangete naipotari aβá
sejtɨka 
